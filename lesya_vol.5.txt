До тебе, Україно, наша бездольная мати,
Струна моя перша озветься,
І буде струна урочисто і тихо лунати,
І пісня від серця поллється.
По світі широкому буде та пісня літати,
А з нею надія кохана,
Скрізь буде літати, по світі між людьми питати, 1
Де схована доля незнана?
І, може, зустрінеться пісня моя самотная 2
У світі з пташками-піснями,
То швидко полине тоді тая гучная зграя
Далеко шляхами-тернами.
Полине за синєє море, полине за гори,
Літатиме в чистому полю,
Здійметься високо, високо в небесні простори
І, може, спітка тую долю. 3
І, може, тоді завітає та доля жадана 4
До нашої рідної хати, 5
До тебе, моя ти Україно мила, кохана,
Моя безталанная мати!

[18]90 р.

I Grave — тяжко, поважно, урочисто (італ.). — Тут і далі примітки редакто-
ра, якщо не зазначено інше.

62 Том 5. Поетичні твори

Re.
Пісня. Brioso. I
Реве-гуде негодонька, 6
Негодоньки не боюся,
Хоч на мене пригодонька,
То я нею не журюся. 7
Гей ви, грізні, чорні хмари!
Я на вас збіраю чари,
Чарівну добуду зброю 8
І пісні свої узброю.
Дощі ваші дрібненькиї
Обернуться в перли дрібні,
Поломляться ясненькиї
Блискавиці ваші срібні.
Я ж пущу свою пригоду
Геть на тую бистру воду,
Я розвію свою тугу
Вільним співом в темнім лугу.
Реве, гуде негодонька,
Негодоньки не боюся,
Хоч на мене пригодонька,
То я нею не журюся.

[18]90 р.

I Brioso — швидко, збуджено, із запалом (італ.).

Збірка «На крилах пісень» 63

Mi.

Колискова. Arpeggio. I
Місяць яснесенький
Промінь тихесенький
Кинув до нас.
Спи ж ти, малесенький, 9
Пізній бо час. 10
Любо ти спатимеш,
Поки не знатимеш,
Що то печаль;
Хутко прийматимеш
Лихо та жаль. 11
Тяжка годинонько!
Гірка хвилинонько! 12
Лихо не спить...
Леле, дитинонько!
Жить — сльози лить.
Сором хилитися,
Долі коритися!
Час твій прийде
З долею битися, —
Сон пропаде...
Місяць яснесенький
Промінь тихесенький
Кинув до нас...
Спи ж ти, малесенький,
Поки є час!

[18]90 р.

I Arpeggio — як на арфі (італ.); послідовне виконання звуків акорду.

64 Том 5. Поетичні твори

Fa.
Сонет.
Фантазіє! ти сило чарівна,
Що збудувала світ в порожньому просторі,
Вложила почуття в байдужий промінь зóрі,
Що будиш мертвих з вічного їх сна,
Життя даєш холодній хвилі в морі!
Де ти, фантазіє, там радощі й весна.
Тебе вітаючи, фантазіє ясна,
Підводимо чоло, похиленеє в горі.
Фантазіє, богине легкокрила,
Ти світ злотистих мрій для нас одкрила
І землю з ним веселкою з’єднала.
Ти світове з’єднала з таємним.
Якби тебе людська душа не знала,
Було б життя, як темна ніч, сумним.

[18]90 р.

Збірка «На крилах пісень» 65

Sol.
Rondeau. I
Соловейковий спів навесні
Ллється в гаю, в зеленім розмаю,
Та пісень тих я чуть не здолаю,
І весняні квітки запашні
Не для мене розквітли у гаю, —
Я не бачу весняного раю;
Тії співи та квіти ясні, 13
Наче казку дивну, пригадаю —
У сні!..
Вільні співи, гучні, голосні
В ріднім краю я чути бажаю, —
Чую скрізь голосіння сумні!
Ох, невже в тобі, рідний мій краю,
Тільки й чуються вільні пісні — 14
У сні?

[18]90 р.

I Rondeau — рондо (італ.).

66 Том 5. Поетичні твори

La.
Nocturno. I
Лагідні весняниї ночі зористі!
Куди ви од нас полинули?
Пісні соловейкові дзвінко-сріблисті!
Невже ви замовкли, минули?
О, ні, ще не час! ще бо ми не дізнали 15
Всіх див чарівливої ночі,
Та ще бо лунають, як перше лунали, 16
Веснянки чудові дівочі. 17
Ще маревом легким над нами вітає
Блакітна весняная мрія,
А в серці розкішно цвіте-процвітає
Злотистая квітка-надія.
На крилах фантазії думки літають
В країну таємної ночі,
Там промінням грають, там любо так сяють 18
Лагідні весняниї очі.
Там ясниї зорі і тихиї квіти
Єднаються в дивній розмові,
Там стиха шепочуть зелениї віти,
Там гімни лунають любові. 19
І квіти, і зорі, й зелениї віти
Провадять розмови кохані
Про вічную силу весни на сім світі,
Про чари потужні весняні. 20

[18]90 р.

I Nocturno — ноктюрн, нічний (італ.).

Збірка «На крилах пісень» 67

Si.
Settina. I

Сім струн я торкаю, струна по струні, 21
Нехай мої струни лунають,
Нехай мої співи літають
По рідній коханій моїй стороні.
І, може, де кобза найдеться,
Що гучно на струни озветься, 22
На струни, на співи мої негучні. 23
І, може, заграє та кобза вільніше,
Ніж тихиї струни мої,
І вільниї гуки її
Знайдуть послухання у світі пильніше;
І буде та кобза — гучнá,
Та тілько не може вона
Лунати від струн моїх тихих щиріше.

I Settina — назва строфи на сім рядків (італ.).

68 Том 5. Поетичні твори

Зоряне небо

* * *
Зорі, очі весняної ночі!
Зорі, темряви погляди ясні!
То лагідні, як очі дівочі,
То палкії, мов світла прекрасні. 24
Одна зірка палає, мов пломінь,
Білі хмари круг неї, мов гори,
Не до нас посила вона промінь,
Вона дивиться в інші простори...
Інша зіронька личко ховає
В покривало прозореє срібне,
Соромливо на діл поглядає,
Сипле блі́
деє проміння дрібне.
Ти, прекрасна Вечірняя зоре!
Урочисто й лагідно ти сяєш,
Ти на людське не дивишся горе,
Тільки щастя й кохання ти знаєш.
Як горить і мигтить інша зірка!
Сріблом міниться іскра чудесна...
Он зоря покотилась, — то гірка
Покотилась сльозина небесна.
Так, сльозина то впала. То плаче
Небо зорями-слізьми над нами.
Як тремтить теє світло! неначе
Промовля до нас небо вогнями.
Горда, ясна, огнистая мова!
Ллється промінням річ та велична!
Та ми прагнем лиш людського слова
І німа для нас книга одвічна...

Збірка «На крилах пісень» 69

* * *
Єсть у мене одна
Розпачлива, сумна,
Одинокая зірка ясная;
Сеї ж ночі дарма
її кличу, — нема,
Я стою у журбі самотная.
І шукаю вгорі
Я тієї зорі:
«Ох, зійди, моя зірко лагідна!»
Але зорі мені
Шлють проміння сумні:
«Не шукай її, дівчино бідна!»

* * *

Моя люба зоря ронить в серце мені,
Наче сльози, проміння тремтяче,
Рвуть серденько моє ті проміння страшні...
Ох, чого моя зіронька плаче!

* * *
Я сьогодні в тузі, в горі,
Мов у тяжкім сні, —
Отруїли ясні зорі
Серденько мені...

70 Том 5. Поетичні твори

* * *

В небі місяць зіходить смутний, 25
Поміж хмарами вид свій ховає,
Його промінь червоний, сумний, 26
Поза хмарами світить-палає.
Мов пожежа на небі горить,
Землю ж темниї тіні вкривають, 27
Ледве промінь прорветься на мить, 28
Знову хмари, мов дим, застилають.
Крізь темноту самотно зорить
Одинокая зірка ясная,
Її промінь так гордо горить,
Не страшна їй темнота нічная!
Гордий промінь в тієї зорі,
Та в нім туга палає огниста,
І сіяє та зірка вгорі,
Мов велика сльоза промениста.
Чи 29 над людьми та зірка сумна
Променистими слізьми ридає?
Чи того, що самотна вона 30
По безмірнім просторі блукає?..

Збірка «На крилах пісень» 71

Конвалія
Росла в гаю конвалія
Під дубом високим,
Захищалась від негоди
Під віттям широким. 31
Та недовго навтішалась
Конвалія біла, —
І їй рука чоловіча 32
Віку вкоротила.
Ой понесли конвалію 33
У високу залю, 34
Понесла її з собою 35
Панночка до балю.
Ой на балі веселая 36
Музиченька грає,
Конвалії та музика
Бідне серце крає. 37
То ж панночка в веселому 38
Вальсі закрутилась,
А в конвалії головка 39
Пов’яла, схилилась. 40
Промовила конвалія: 41
«Прощай, гаю милий!
І ти, дубе мій високий,
Друже мій єдиний!»
Та й замовкла. Байдужою
Панночка рукою
Тую квіточку зів’ялу
Кинула додолу.

72 Том 5. Поетичні твори

Може, й тобі, моя панно,
Колись доведеться
Згадать тую конвалію,
Як щастя минеться.
Недовго й ти, моя панно, 42
Будеш утішатись 43
Та по балях у веселих 44
Таночках звиватись. 45
Може, колись оцей милий,
Що так любить дуже, —
Тебе, квіточку зів’ялу,
Залишить байдуже!.. 46

Збірка «На крилах пісень» 73

На провесні
Не дивуйте, що квітом прекрасним
Розцвілася дівчина несміла, —
Так під промінням сонечка ясним
Розцвітає первісночка біла. 47
Не дивуйте, що думи глибокі
Будять речі та сльози пекучі, — 48
Так напровесні дзвінкі потоки
Прудко, гучно збігають із кручі. 49
Не дивуйте, що серце так рвяно,
Щиро прагне і волі, і діла.
Чули ви, як напрóвесні рано
Жайворонкова пісня бреніла?

74 Том 5. Поетичні твори

Contra spem spero! I
Гетьте, думи, ви, хмари осінні!
То ж тепера весна золота!
Чи то так у жалю, в голосінні
Проминуть молодиї літа?
Ні, я хочу крізь сльози сміятись,
Серед лиха співати пісні,
Без надії таки сподіватись, —
Жити хочу! Геть думи сумні!
Я на вбогім, сумнім перелозі
Буду сіять барвисті квітки,
Буду сіять квітки на морозі,
Буду лить на них сльози гіркі. 50
І від сліз тих гарячих розтане 51
Та кора льодовая, міцна, 52
Може, квіти зійдуть, і настане
Ще й для мене весела весна.
Я на гору круту крем’яную
Буду камінь важкий підіймать, 53
І, несучи вагу ту страшную, 54
Буду пісню веселу співать. 55
В довгу, темную нічку невидну 56
Не стулю ні на хвильку очей, 57
Все шукатиму зірку провідну,
Ясну владарку темних ночей. 58
Так! я буду крізь сльози сміятись,
Серед лиха співати пісні,
Без надії таки сподіватись, 59
Буду жити! Геть думи сумні!

2 травня [18]90 p.

I Без надії сподіваюсь! (лат.).

Збірка «На крилах пісень» 75

* * *

Коли втомлюся я життям щоденним, 60
Щоденним лихом, що навколо бачу,
Тоді я думку шлю в світá далекі,
Блукає погляд мій в країні мрії.
Щó бачу я в далекому просторі?
Прийдешність бачу я, віки потóмні.
Мені ввижається, як в тихім ріднім колі
Старий дідусь навчá своїх онуків,
Про давнинý справдешні байки править,
Про те, що діялось на нашім світі.
Родинне коло діда оточило,
Сини та дóчки, молоді онуки; 61
Одні уважно, пильно вислухáють,
У других тиха мрія в очіх сяє. 62
Онук щонаймолодший сів близенько 63
Край діда і слідкує його рухи
Палким, уважним поглядом блискучим.
Дідусь мовляє тихо, урочисто:
«Щасливі дітки, ви, що народились
В лагідний час, в безпечную годину!
Ви слухаєте, мов страшную казку,
Сю розповідь про давні дикі чáси.
Так, дітки! світ наш красний, вільний
Темницею здавався давнім людім; 64
Та й справді, світ сей був тоді темниця:
В кормигу запрягав народ народа,
На вільне слово ковано кайдани,
Пів роду людського не звано лю́ дьми,
Затято йшов війною брат на брата.
Ви знаєте, що звалося війною?
Тоді війною звали братовбійство 65
Во ім’я правди, волі, віри, чести, 66
А кроволиття звалося геройством, 67
Убожеством там звали смерть голодну,

76 Том 5. Поетичні твори

Багатством — награбовані маєтки, 68
Простóтою — темнóту безпросвітню,
Ученістю — непевнеє блукання,
Бездушну помсту звано правосуддям, 69
А самоволю деспотичну 70 — правом.
Всім гордим-пишним честь була і слава,
Зневаженим-ображеним — погóрда. 71
Загинув би напевне люд нещасний,
Якби погасла та маленька искра
Любови братньої, що поміж людьми 72
У деяких серцях горіла тихо.
Та искра тиха тліла, не вгасала, 73
І розгорілася багаттям ясним,
І освітила темную темноту, —
На нашім світі влада світла стала!..
Се розповідали мені стариї люде, 74
Не за моєї пам’яти було те». 75
Так говорив дідусь. Онук найменший,
Підвівши чóло, ясно подивився, 76
Уста тремтіли усміхом утішним. 77
«Дідусю, ти страшні казав нам бáйки, —
Я радий, що не бачив лихоліття!» 78

10 липня 1890 79

Збірка «На крилах пісень» 77

Мій шлях
На шлях я вийшла ранньою весною
І тихий спів, несмілий заспівала,
А хто стрівався на шляху зо мною,
Того я щирим серденьком вітала:
«Самій не довго збитися з путі,
Та трудно з неї збитись у гурті». 80
Я йду шляхом, пісні свої співаю;
Та не шукайте в них пророчої науки, —
Ні, голосу я гучного не маю!
Коли ж хто сльози ллє з тяжкої муки, —
Скажу я: «разом плачмо, брате мій!»
З його плачем я спів з’єднаю свій,
Бо не такі вже гіркі сльози — спільні.
Коли ж на довгому шляху прийдеться
Мені почути співи гучні, вільні, —
В моїй душі для них луна знайдеться. 81
Сховаю я тоді журбу свою,
І пісні вільної жалем не отрую.
Коли я погляд свій на небо звожу, —
Нових зірок на йому не шукаю,
Я там братерство, рівність, волю гожу 82
Крізь чорні хмари вглядіти бажаю, —
Тих три величні золоті зорі, 83
Що людям сяють безліч літ вгорі... 84
Чи тілько терни на шляху знайду,
Чи стріну, може, де і квіт барвистий?
Чи до мети я певної дійду,
Чи без пори скінчу той шлях тернистий, —
Бажаю так скінчити я свій шлях,
Як починала: з співом на устах!

22 мая 1890 р.

78 Том 5. Поетичні твори

В’язень
Сидить в темниці в’язень самотни́ й
І скрізь блукає пóглядом, смутни́ й:
То по закуренім, низькім склепі́
нню, 85
То по стіні, по брýдному камінню.
Над головою в його розпустила 86
Нудьга свої широкі сиві крила.
А думка рветься в той широкий світ, —
Його вкрива тепер весня́ ний цвіт...
«Забудь той світ! міцна твоя темниця!»
І думка пада, мов підбита птиця.
Не плаче бідний в’язень, не ридає,
Сумни́ й, понурий, край вікна сідає.
Перед вікном широка бита путь,
По їй чужі байдужі люде йдуть. 87
Хто йде, хто їде, — на темницю гляне;
Холодний погляд!.. Ох, як серце в’яне!
В темниці тут жива душа конає,
Ніхто про те не думає, не дбає...
Дорóгою йде жінка молода.
Яка ж сумна, убога та бліда!
І на руках несе малу дитину,
Обгорнену в подерту сірячину.
Яка ж вродлива, гарна, мов картина,
Та безталанна вбогая дитина! 88
Побачив в’язень пару ту й зрадів,
А тілько вид йому як сніг збілів.
Ох, се ж його дружина молодая!
Ох, се ж його дитинонька малая!
«Здоров був, любий!» — жінка говорила, —
А в голосі її сльоза бреніла.

Збірка «На крилах пісень» 79

Але весела й жвáвенька була
І щебетала ді́

вчинка малá:
«Ку-кý, ку-кý! а де ти? тут, татусю?
Візьми на руці, поцілуй Марусю!»
Здавалось, певне, бідному дитяті, 89
Що татко жáртами сховавсь за грати. 90
А татко ручку доні цілував
І гіркими сльозами обливав.
«Ох, ти ж моє дитя кохане, рідне!..»
А жінка мовила: «Радіє, бідне...
Мале, — його ще лихо не діймає;
Вже дрýгий день, як хліба в нас немає.
В неділю ще за той нещасний хліб
Остатнюю худобу жид загріб,
Продав за довг остатнюю корову...»
І сльози жінці перебили мову;
До каміня холодного припала
І гірко, розпачливо заридала.
Мала дитина почала квилить
І стиха їсти в матері просить.
«Прощай!» — промовила понуро мила,
Дитину до віконця підсадила.
Татусь, цілуючи свою дитинку,
Невільничого хліба дав скоринку...
Він погляд свій услід їм посилав.
Він і тепер не плакав, не ридав,
На очіх в його сльози не блищали, — 91
Вони на серце каменем упали.
І в’язень руки заломив з журбою:
«Навіщо ми побралися з тобою!..»

80 Том 5. Поетичні твори

Співець
Пишно займались багряниї зóрі
Колись навесні,
Любо лилися в пташиному хорі
Пісні́
голосні́
.

Грала промінням, ясни́ м самоцвітом
Порання роса,
І усміхалась весня́ ним привітом
Натури краса.
Гордо палала троянда розкішна,
Найкраща з квітóк, —
Барвою й пáхом вродливиця пишна
Краси́ ла садок.
А соловейко троянді вродливій
Так любо співав,
Голосом дивним співець чарівли́ вий
Садки розвивав.
Слав до вечірньої зóрі прощання,
Що гасла вгорі,
Ще ж голосніше співав на вітання —
Поранній зорі...
Вже пролетів, немов пташка зальотна,
Весня́ ний той час, —
Осінь холодная, осінь вільготна
Панує у нас.
Тихо спускається нічка осіння, —
Година сумнá;
Місяць холоднеє кида проміння;
Здалека лунá.

Збірка «На крилах пісень» 81

Пýгача віщого крик, — гук єдиний.
Діброва — німа.
Де ж соловейко? де ж спів солов’їний?
Ох, де ж він? — нема!
В ви́ рій полинув, де вічная вéсна,
Натхненний співець.
Вічно красує там рожа чудесна,
Там теплий вітрець.
Глухо і смутно кругом на просторі,
Мій гаю сумний!
Кинув співець тебе в тузі та в горі,
Тебе й край рідни́ й.
Тиша така тепер всюди панує,
Лиш в листі сухім
Вітер зітха, мов дріада сумує, 92
Із жáлем глухим.
Чом я не маю огнистого слова,
Палкóго, чому?
Може б, та щира, гарячая мова
Зломила зіму!
І розлягалась би завжді по гаю
Яснá-голоснá
Пісня, — й розквітла б у рідному краю
Новáя веснá.
Та хоч би й крила мені солов’їні
І воля своя, —
Я б не лиши́ ла тебе в самоти́ ні,
Країно моя!

82 Том 5. Поетичні твори

Розбита чарка
На весіллі бренять чарочки, —
Хай здорові живуть молодята!
Хай живуть, як в гніздечку пташки,
Хай кохаються, мов голуб’ята!
На весіллі хтось чарку розбив, —
Молода на посáді сумує,
Молодий смутно чоло схилив, —
Не журіться, «то щастя віщує!»
На весіллі музика гучна,
То ж то шпарко та весело грає!
Ох, я знаю, комусь-то вона
Безталаннеє серденько крає!..
І розбилось від жалю свого
Серце смутне... Чи хто теє чує? 93
Чи не скаже хто часом того,
Щó розбитеє серце віщує?..

[18]91 р.

Збірка «На крилах пісень» 83

Сосна

З вітром весняним сосна розмовляла,
Вічно-зелена сосна,
Там я ходила і все вислухала,
Що говорила вона.
Ой не «зеленого шума» співала
Вічно-смутная сосна...
Ні, не «зеленого шума»!
Чулася в гомоні тяжка зимовая дума.
Ранком зимовим діброва мовчала,
Наче замерла сумна,
Тілько рясним верховіттям шептала
Вічно-зелена сосна;
Там я ходила і все вислухала,
Що говорила вона, —
Та не веселая дума
Чулася в гомоні того «зеленого шума»!..

[18]92

84 Том 5. Поетичні твори

* * *

Якщо при́ йде журба, то не думай її
Рознести у веселощах бýчних,
За столом, де веселиї друзі твої
П’ють-гуляють при покликах гýчних.
Ти не йди в пишний дім, де музика бренить,
Де танцюють веселиї пари, —
Там ще гірше сердéнько тобі заболить,
Чóло вкриють ще тяжчиї хмари.
І в людськý течію ти не важся іти,
Де юрба стоголова, як море,
Йде, хвилює, шумить, — в їй поринеш і ти, 94
Не розі́
йдеться ж там твоє горе.
Краще йди в темний гай, у зелений розмай,
Або в поле, де вітер гуляє,
На дозвіллі із лихом собі розмовляй,
Може, там його вітром розмає.
Або пісню утни голоснý, не смутнý,
Щоб, мовляв, засміялося лихо,
Проженеш тоді, певне, потвору страшнý,
І на сéрденьку знов стане тихо...

Збірка «На крилах пісень» 85

Сафо
Над хвилями моря, на скелі,
Хороша дівчи́ на сидить,
В лавровім вінку вона сяє, 95
Співецькую ліру держить.
До пісні своєї сумної 96
На лірі вона приграє,
І з піснею тою 97 у серці
Велика їй туга встає:
В тій пісні згадала і славу
Величну свою, красний світ, 98
Лукавих людей, і кохання,
І зраду, печаль своїх літ,
Надії і розпач... дівчи́ на 99
Зірвала лавровий вінець
І в хвилях шумливого моря
Знайшла своїй пісні кінець.
Село Колодяжне. 1884 року, 3-го ноября

86 Том 5. Поетичні твори

До мого фортеп’яно

Елеґія

Мій давній друже! мушу я з тобою
Розстатися надовго... Жаль мені!
З тобою звикла я ділитися журбою,
Вповідувать думки, веселі і сумні.
То ж при тобі, мій друже давній, вірний,
Пройшло життя дитячеє моє.
Як сяду при тобі я в час вечірний,
Багато спогадів тоді встає.
Картина повстає: зібравсь гурточок,
Провадить речі, і співа, й гука,
На клавішах твоїх швидкий, гучний таночок
Чиясь весела виграва рука.
Та хто се плаче там, в другій хатині?
Чиє ридання стримане, тяжке?..
Несила тугу крить такій малій дитині,
Здавило серце почуття гірке.
Чого я плакала тоді, чого ридала?
Тоді ж кругом так весело було...
Ох, певне, лихо серцем почувала,
Що на менé, мов хмара грізна, йшло! 100
Коли я смуток свій на струни клала,
З’являлась ціла зграя красних мрій,
Веселкою моя надія грала,
Далеко линув дýмок легкий рій. 101
Розстаємось надовго ми з тобою!
Зостанешся ти в самоті німій,
А я не матиму де дітися з журбою...
Прощай же, давній, любий друже мій!
15 марта [18]90 p.

Збірка «На крилах пісень» 87

Досвітні огні
Ніч темна людей всіх потомлених скрила
Під чорні, широкиї крила.
Погасли вечірні огні;
Усі спочивають у сні.
Всіх влáдарка ніч покорила.
Хто спить, хто не спить, — покорись темній силі!
Щасливий, хто сни має милі!
Від мене сон милий тіка...
Навколо темнóта тяжка,
Навколо все спить, як в могилі. 102
Привиддя лихі мені душу гнітили, 103
Повстати ж не мала я сили...
Зненацька проміння яснé
Од сну пробудило мене, —
Досвітні огні засвітили!
Досвітні огні переможні, урочі,
Прорізали темряву ночі,
Ще соняшні проміні сплять, —
Досвітні огні вже горять,
То світять їх люде робочі.
Вставай, хто живий, в кого думка повстала!
Година для праці настала!
Не бійся досвітньої мгли, —
Досвітній огонь запали,
Коли ще зоря не заграла. 104

[18]92 р.

88 Том 5. Поетичні твори

В магазині квіток
В великому місті в розкішну теплицю
Дівчи́ на прийшла молода,
Бо серцем почула веснý-чарівницю,
Шуміла весняна вода.
І ледве струмки задзвеніли співочі,
Пташки́ заспівали дрібні́
, —
Вчувались дівчи́ ні веснянки дівочі,
Ввижались діброви рідні́
.
І ледве натуру зо сну зімовóго
Збудив поцілунок весни, —
Дівчина запрагнула рясту дрібнóго,
Їй проліски снились ясні. 105
Тепер вона тут, в сій розкішній світлиці...
Ох, що се так серце стиска?
Як душно, як тісно, немов у темниці!
Сей пах мов отрута яка!
В теплиці між квітами скрізь похожає
Гурток панночок і панів.
Дівчи́ на кругом погляда, уважає,
І погляд її посмутнів:
Всі квіти розкішні... Дівчи́ на зітхнула.
«Чим можу панянці служить?» —
Зненацька чийсь голос дівчина почула, —
То крамар паничик біжить. 106
«Чи є в сій теплиці весняниї квіти?» —
Питає дівчина його.
«Аякже! є різні, — чим маю служити?
Тут можна набути всьогó:

Збірка «На крилах пісень» 89

Ось є гіацінти, нарціси і рожі,
Азалії є запашні,
Конвалії свіжі, фіялочки гожі...»
«Ні, пролісків треба мені...»
Здивовано глянув панич; зашарілось
Дівчи́ ні обличчя бліде.
«То панночці пролісків простих схотілось?
Їх в місті немає ніде!
Тут тілько садові квітки». — «Дуже шкода».
І вийшла дівчи́ на смутнá.
«Тут мійські розкóші! тут мійська вигода!»
Вертає додому сумна.
Зустрілась їй жінка, на плечіх похилих
Несе щось, убога така.
«Чи купите, панночко, пролісків білих?» —
Тремтить із квітками рука.
«Звичайне! А звідки, я вас попитаю,
Взяли ви сі квіти свої?» —
«Та сила ж квіток тепер всюди по гаю!
Се тут...» Та не чула її
Дівчи́ на. Згадала околиці рідні:
Скрізь квіти, ряст, ясна роса...
На проліски білі, на квіти лагідні
Скотилася тихо сльоза...

90 Том 5. Поетичні твори

Надія
Ні долі, ні волі у мене нема,
Зосталася тілько надія одна:
Надія вернутись ще раз на Вкраїну,
Поглянуть іще раз на рідну країну,
Поглянуть іще раз на синій Дніпро, —
Там жити чи вмерти, мені все одно; 107
Поглянуть іще раз на степ, могилки́ ,
Востаннє згадати палкиї гадки́ ...
Ні долі, ні волі у мене нема,
Зосталася тілько надія одна.

[Луцьк 1880]

Збірка «На крилах пісень» 91

Сльози-перли

(Посвята Іванові Франкові)
І

Сторóнонько рідна! коханий мій краю! 108
Чого все замовкло в тобі, заніміло?
Де-не-де озветься пташина несміло,
Немов перед бурею в темному гаю,
І знову замовкне... як глухо, як тихо...
Ой лихо!
Ой де ж бо ти, воле, ти, зоре таємна?
Чому ти не зійдеш на землю із неба?
Осяяти землю безщасную треба!
Ти бачиш, як все в нас покрила ніч темна?
Ти чуєш, як правду неправда скрізь боре?
Ой горе!
О люде мій бідний, моя ти родино,
Брати мої вбогі, закуті в кайдани!
Палають страшні, незагойниї рани
На лоні у тебе, моя Україно! 109
Кормигу тяжку хто розбить нам поможе?
Ой Боже!
Коли ж се минеться? Чи згинем без долі?
Прокляття рукам, що спадають без сили!
Навіщо родитись і жити в могилі?
Як маємо жити в ганебній неволі,
Хай смертна темнóта нам очі застеле! 110
Ой леле!

[18]91 р.

92 Том 5. Поетичні твори

ІІ

Укрáїно! плачу слізьми над тобою... 111
Недоле моя! що поможе ся туга?
Що вдію для тебе сією тяжкою журбою?
Гай, гай, невелика послуга! 112
Ох, сльози палкі — вони душу палили,
Сліди полишили огнисті навіки.
Ті жалі гіркиї — вони мені серце зв’ялили! 113
Даремні для нього всі ліки.
Чи ж мало нас плаче такими сльозами?
Чи можем ми, діти, веселими бути,
Як ненька в недолі, в нужді побивається нами?
Де ж тута веселого слова здобути? 114
Говорять, що матері сльози гарячі
І тверде, міцнéє каміння проймають;
Невже найщиріші крівавиї сльози дитячі
Ніякої сили не мають?
ІІІ

Всі наші сльози тугою палкою
Спадýть на серце, серце запалає...
Нехай палає, не дає спокою,
Поки душа терпіти силу має.
Коли ж не стане сили, коли туга
Вразить украй те сéрденько замліле,
Тоді душа повстане недолуга,
Її розбудить серденько зболіле.
Як же повстане — їй не буде впину,
Заснути знов, як перш, вона не зможе,
Вона боротись буде до загину:
Або загине, або переможе.

Збірка «На крилах пісень» 93

Або погибель, або перемога,
Сі дві дороги перед нами стане...
Котра з сих двох нам судиться дорога?..
Дарма! повстанем, бо душа повстане.
Так, плачмо, браття! мало ще наруги,
Бо ще душа терпіти силу має:
Хай серце плаче, б’ється, рветься з туги,
Хай не дає спокою, хай палає!

94 Том 5. Поетичні твори

Сон
(Посвята Александрі С-вій)

Був сон мені колись: богиню ясну
Фантазії вбачали мої очі,
І друга любого подобу красну
Богиня прийняла тієї ночі:
Той самий вираз і усмі́

шка мила,
Той самий погляд довгий, розумли́ вий;
На плечіх лиш барвисті мала крила,
Вінець над чóлом з лавру святобливий.
Вона іде! Непереможна сила
Мене примушує за нею простувати
По темних, тісних ходниках. Вступила
Вона в якісь таємниї палати.
Чи то свята будова, чи темниця?
Високеє і темнеє склепіння,
Одно віконце, вузьке, мов стрільниця, —
Крізь нього сиплеться бліде проміння
І падає на стіну; височенний
Орґáн 115 стоїть там, наче скеля дика,
Де був прикований Тітан страшенний, 116
Що забажав освіти чоловіка.
Спинилася богиня і за руку
Взяла мене, і словом говорила:
«Вважай і пам’ятай мої слова й науку:
Тó світовий орґáн, і доля так судила,
Що тілько раз він має гук подати,
Страшний той гук, потужний і величний,
По всіх країнах має залунати
І перекинути світóвий стрій одвічний.

Збірка «На крилах пісень» 95
Страшне повстане скрізь землі рушéння.
І з громом упадуть міцні будови.
Великий буде жах, велике й визволéння!
Тоді спадуть всесвітнії окови.
І правда лавром чóло уквітчає.
І згине зло, укри́ ване віками.
В честь волі нової хвалу співець заграє
На вільних струнах вільними руками!
Тож слухай: ти орґан порушить можеш
Не дужою, та смілою рукою,
Всесвітнє зло тим гуком переможеш,
Здобудеш для землі і щастя, і спокою.
Та знай: твоє життя так миттю згасне,
Як блискавка, що перед громом сві́
не,
Не для тебé те світло правди ясне,
Що світ осяє, ні! життя твоє загине!
І вільні струни славити не будуть
Ні твого ймення, ані твóго діла, —
Щасливиї нещасную забудуть,
Не буде вкрита лаврами могила!»
Промовила і зникла. В самотині
Я зостаюся розважать-гадати,
Як визволить той гук, що зáмкнутий в скели́ ні,
Що має гучно в світі залунати? 117
І я стою, неначе скам’яніла.
Знебула думка вже не розважає...
Що се?.. немовби пісня забреніла
Здалéка, мовби цілий хор ридає.
Глибока, тиха, нерозважна туга
Вникає в серце, каменем лягає;
Ридає хор, мов дикий вітер з луга,
А темрява склепіння застилає.

96 Том 5. Поетичні твори

З віконця ледве-ледве бли́ сне промінь;
Ті хмари темні давлять мою душу,
А серце палить, мов жерущий пломінь. 118
Ні, гук страшни́ й я видобути мушу!
Хай я загину, та хай сяє мило
Над людьми сонцем правда і надія!
Зважливо простягаю руку, сміло, —
І прокидаюсь... Так! то сон був... мрія!

Збірка «На крилах пісень» 97

Сон літньої ночі

(Посвята М. Ставиському)

Сон літньої ночі колись мені снився.
Коротка та літняя нічка була,
І сон був короткий, — він хутко змінився
І зник, як на сході зоря розсвіла.
Чудовая мрія, розкішна та ясна,
Кохано в ту ніч обгорнула мене,
Приснилась мені люба доля прекрасна,
Приснилось невидане щастя дивне. 119
Була я щаслива, безмірно щаслива;
Приснилось мені... та того не списать!
Де в світі є мова така чарівлива,
Щоб справжнєє щастя могла розказать?
Та сон був короткий. Ранесенько-рано
Вже зникла рожевая мрія моя, — 120
Туди полинула, де грала кохано
Злотисто-рожева світóва зоря. 121
Поглянула я, що вже нічка зникала, 122
І душу мою обгорнула печаль;
І тихо-тихесенько я промовляла:
«Сон літньої ночі! мені тебе жаль!..» 123
Я щастя не маю і в мріях не бачу,
Бо иншії мрії у серці ношу; 124
Коли я часами журюся і плачу, —
Я щастя у долі тоді не прошу.
Для инших і доля, і щастя хай буде, 125
Собі я бажаю не сну, а життя, —
Хто зó сну прокинувсь, хай щастя забуде,
Йому вже до щастя нема воріття!

[18]92 р.

98 Том 5. Поетичні твори

Сонет

Натура гине — вся в оздобах, в злоті,
Останній усміх я́ сний посила 126
І краскою непевною пала,
Немов конаюча вродливиця в сухоті.
Недавно ще була вона в турботі,
Жила і працею щасливая була;
Тепер остатнії дарунки роздала
І тихо уміра... кінець її роботі!
Спокійно уміра і листом покриває
Росинки білиї, ті сльози самотні
Від сонця ясного і від людей ховає.
Натура ллє ті сльози таємні
Того, що хутко ляже в смертнім сні,
В холодній, білій сніговій труні...

4-го Листопаду, 1890 р.

Збірка «На крилах пісень» 99

На роковини Шевченка
Колись нашу рідну хату
Темрява вкривала,
А чужа сусідська хата
Світлами сіяла. 127
Та минав ти, наш Кобзарю,
Чужиї пороги,
Орав свою вбогу ниву,
Рідні перелоги.
Гомоніла твоя кобза
Гучною струною,
В кожнім серці одбивалась
Чистою луною.
Спочиваєш ти, наш батьку,
Тихо в домовині,
Та збудила твоя пісня
Думки на Вкраїні.
Хай же промінь твоїх думок
Поміж нами сяє, —
«Огню искра великого» 128
Повік не згасає!
Щоб між нами не вгасало
Проміння величне,
Ти «поставив на сторожі»
Слово твоє вічне.
Ми, як ти, минати будем
Чужиї пороги,
Орать будем свої ниви,
Рідні перелоги.

100 Том 5. Поетичні твори

* * *

Скрізь плач і стогін, і ридання,
Несмілі поклики, слабі,
На долю марні нарікання
І чола, схилені в журбі.
Над давнім лихом України
Жалкуєм-тужим в кожний час,
З плачéм ждемó тії години,
Коли спадуть кайдани з нас.
Ті сльози розтроюдять рани,
Загоїтись їм не дадуть.
Заржавіють від сліз кайдани,
Сами ж ніколи не спадуть!
Нащó даремниї скорботи?
Назад нема нам воріття!
Берімось краще до роботи,
Змагаймось за нове життя! 129

[18]90 р.

Збірка «На крилах пісень» 101

До Натури
Натуро-матінко! я на твоєму лоні
Дитячі радощі і горе виливала,
І матір’ю тебе я щиро звала,
З подякою складаючи долоні. 130
Ти искру божую 131 збудила в моїх грудях;
Надія, — їй же першу пісню я співала, — 132
Мені провідною зорею стала,
І з нею буду я добра шукати в людях.
Коли ж почую я, що промінь погасає
Надії милої, — тоді, Натуро-ненько,
Прийми моє знебулеє сердéнько,
І прóміння нове нехай йому засяє!

102 Том 5. Поетичні твори

Вечірня година
(Коханій мамі)
Уже скотилось із неба сонце,
Заглянув місяць в моє віконце.
Вже засвітились у небі зорі,
Усе заснуло, заснуло й горе.
Вийду в садочок та погуляю,
При місячéньку та й заспіваю.
Як же тут гарно, як же тут тихо, —
В таку годину забудеш лихо!
Кругом садочки, біленькі хати,
І соловейка в гаю чувати.
Ой чи так красно в якій країні,
Як тут, на нашій рідній Волині!
Ніч обгорнула біленькі хати,
Немов маленьких діточок мати,
Вітрець весняний тихенько дише,
Немов діток тих до сну колише.

Збірка «На крилах пісень» 103

Завітання

В темну безсонную ніч, в передсвітнюю чорну годину, 133
Втомленим óчам моїм вельми дивна поява з’явилась:
Темно-червонеє світло, неначе той одблеск пожежі,
Лихо віщуючий, темряву ночі розсунув.
В світлі з’явилася генія темная постать.
Довга та чорная шата, мов хмара, його покривала
І хвилювала в повітрі, як море в негоду,
Сталі холодної полиском крила широкі ясніли;
Кучері чорні та довгі спадали на плечі.
В темних та гострих очах його погляд непевний світився, — 134
Сумно дивився в простор, і палкиї лилися з них сльози. 135
Горе тому, в чиє серце ті сльози огнистиї кануть:
Лихо 136 та горе, всесвітню нікчемність побачить він разом,
В серці в його запалає той пломінь страшенний, жерущий, 137
Що у тім погляді жевріє, — і безнадійність, 138
Тяжка, 139 понура, обгорне його, наче хмара осіння. 140
Скована жахом, я погляд спустила додолу. 141
Він же промчав, наче вітер, і зник у просторі. 142
Темрява знов залягла, ще чорніша, ще глибша.
Вечер був місячний, ясний, і зорі лагідно сіяли;
Тихо було у повітрі, вітрець тілько часом 143
Легким крильцем повівав — і далеко, далеко
Із-за гори десь доносився гук від вечірнього дзвона. 144
Довгая біла стягá простелилась від срібного сяйва
В хаті моїй, — надто ясно вже світач рогатий
Ночі тієї світив. Якась тінь у тім сяйві з’явилась, 145
Легка, блакітна, прозора і невиразна, як мрія.
Геній то був, але геній 146 не той, що з’являвся
Темної ночі тоді, коли жахом скував мою душу.
Тихо стояв він, і ледве що маяла шата прозора;
Кучері ясниї, легкі вилися над чóлом лагідним,
Білиї крила сріблясті леліли у місячнім сяйві. 147

104 Том 5. Поетичні твори
Ясниї очі були, і погляд їх був, наче промінь; 148
Любо всміхався, від усміху того у серці
Радісна, тиха надія, мов квітка лілеї, розквітла. 149
Людська недоля будила не розпач в мені, а бажання
Кращої долі, яснішої, — той ідеал мені сяяв 150
В погляді яснім, і серце за ним поривалося линуть. 151
Він подивився на мене журливо 152 — і серцем я вчула,
Що у небесні простори несила моя ще полинуть... 153
Зник він, як мрія, як срібний туман проти сонця.
Зóря на небі рожева уже починала займатись,
Із-за гори десь доносився гук від далекого дзвона...

Збірка «На крилах пісень» 105

На давній мотів
— На добридень, ти моя голубко! — 154
«На добридень, мій коханий друже!»
—Що ж сьогодня снилось тобі, любко? — 155
«Сон приснився, та дивненький дуже».
—Що ж за диво снилось тобі, мила? —
«Мені снились білиї лелії...»
— Тішся, мила, бо лелія біла —
Квітка чистої та любої надії! 156
«Мені снились білиї лелії,
Що хитались в місячному світлі,
Мов гадали чарівниї мрії,
І пишались гордиї, розквітлі.
І сіяли дивною красою,
Мов непевні, чарівничі квіти,
І блищали ясною росою,
Що горіла, наче самоцвіти.
Приступила я до квітів ближче, —
Всі лелії раптом затремтіли,
Почали хилитись нижче, нижче,
Та й пожовкли, далі почорніли. 157
І з лелій тих чорних поспадали
Всі блискучі самоцвітні роси,
На травиці схиленій лежали, 158
Наче дрібні та рясниї сльози...»
— Дивний сон твій, любко моя гожа...
А мені червоні снились рожі.
«Тішся, милий, бо червона рожа —
То кохання квітка та розкоші!»
— Мені снилося: червоні рожі
Пломеніли в промені злотистім

106 Том 5. Поетичні твори

І були на райські квіти схожі, — 159
Запашниї, з листячком барвистим.
Так чудово рожі паленіли
Від кохання й радощі ясної
І цвіли, тремтіли та горіли
Від жаги палкої, таємної.
Приступив я до одної рожі,
Пригорнуть хотів я до серденька, — 160
Зблідли раптом рожі прехороші
І найкраща роженька ясненька.
Та й умилась буйною росою
Та моя найкраща рожа мила,
Мов підтята гострою косою,
Полягла мені до ніг змарніла...
Засмутилась пара молоденька,
Зрозуміти снів своїх не може,
І додому поверта смутненька.
Дай їм, Боже, щоб було все гоже!..

24 марця [18]90 р.

Збірка «На крилах пісень» 107

Пісня
Чи є кращі між квітками
Та над весняниї?
Чи є в життю кращі літа 161
Та над молодиї? 162
Не всихайте, пишні квіти!
Цвітіть хоч до літа!
Пождіть літа, доля прийде,
Не тікайте з світа!
Двічі на рік пишні квіти
Та не процвітають;
В життю літа найкращиї
Двічі не бувають.
Та ще ж квіти не посохли,
Рута зелененька, —
Не журися, дівчинонько,
Ще ж ти молоденька.

108 Том 5. Поетичні твори

У путь!
Хвилини йдуть,
Пора у путь!
Прощай, рідний краю!
Вже хутко я підý.
Тут долі не маю, —
На чужині́
знайду.

Шукатиму долі в далекій стороні!
Вперед! прагну волі, у світ пора мені!
Бо літа не ждуть...
Пора мені в путь!
Прощай, товариство, родино-ріднá!
Прощай, моя люба дружино смутна!
Я, може, навіки іду в чужий край...
Прощай! — добрим словом мене спогадай!
Я йду, тверда звага
Веде мене на шлях,
У серці одвага,
Хоч сльози на очах...
В далекій чужи́ ні
Я сили наберусь
Служити країні,
Або не вернусь...
Я все покидаю: садочки рясні,
І темні діброви, і ниви ясні,
З собою несу я лиш рідні пісні.
Пора у путь,
Хвилини йдуть!..
Шумлять на прощання
Зелениї луги́ ;
Летять розставання
Хвилини дорогі!..

Збірка «На крилах пісень» 109

Хоч тяжко країну 163
Ріднýю покидать,
Я йду на чужину,
Я мушу поспішать.
Далекая путь,
Хвилини не ждуть!

110 Том 5. Поетичні твори

Подоріж до моря

(Посвята сім’ї Михайла Ф. Комарова)
І

Прощай, Волинь! прощай, рідни́ й куточок!
Мене від тебе доленька жене,
Немов од дерева одірваний листочок...
І мчить залізний велитень мене.
Передо мною ки́ лими чудові
Натура стеле, — темниї луги,
Славути красної бори соснові
І Случі рідної веселі береги. 164
Снується краєвидів плетени́ ця,
Розтопленим сріблóм блищать річки, —
То ж матінка-натура чарівниця
Розмотує свої стобарвниї нитки́ .

ІІ

Далі, все далі! он латані ниви,
Наче плахти́ , 165 — навкруги́ розляглись;
Потім укрили все хмари ті сиві
Душного диму, з очей скрився ліс,
Гори веселі й зелені долини
Згинули раптом, як любиї сни;
Ще за годину, і ще за хвилину
Будуть далеко, далеко вони!..
Щастя колишнього хвилі злотисті
Час так швидкий пожерá, мов огонь, —
Гинуть ті хвилі, мов квіти барвисті,
Тілько й згадаєш: «ох, милий був сон!..»

Збірка «На крилах пісень» 111

ІІІ
Красó України, Подолля!
Розкинулось мило, недбало!
Здається, що зроду недоля,
Що горе тебе не знавало!
Онде балочка весела,
В ній хороші, красні села,
Там хати садками вкриті,
Срібним маревом повиті,
Коло сел стоять тополі,
Розмовляють з вітром в полі.
Хвилюють лани золотиї,
Здається, без краю, — аж знову
Бори величезні, густиї
Провадять таємну розмову.
Он ярóчки зеленéнькі,
Стежечки́ по них маленькі,
Перевиті, мов стрі́
чечки,
Збігаються до річечки,
Річка плине, берег рвýчи,
Далі, далі попід кручи...
Красó України, Подолля!
Розкинулось мило, недбало!
Здається, що зроду недоля,
Що горе тебе не знавало!..
IV

Сонечко встало, прокинулось ясне,
Грає вогнем, променіє,
І по степу розлива своє світлонько красне, —
Степ від його червоніє.
Світлом рожевим там степ паленіє,
Промінь де ллється искристий, 166

112 Том 5. Поетичні твори

Тілько туман на захóді суворо синіє,
Там заляга він, росистий.
Он степовéє село розляглося
В балці веселій та милій,
Ясно-блакітним туманом воно повилося,
Тілько на хатоньці білій
Видно зеленую стріху. А далі, — де гляну, —
Далі все степ той без краю,
Тілько вітряк виринає де-не-де з туману;
Часом могилу стріваю.
В небі блакітнім ніде ні хмаринки, —
Тихо, і вітер не віє.
Де не погляну, ніде ні билинки,
Тиха травиця леліє...
V

Великеє місто. Будинки високі,
Людей тих — без ліку!
Веселую чутно музику.
Розходяться людськії лави широкі,
Скрізь видно ту юрбу велику.
І все чужинá! ох, біда самотнóму
У місті широкім!
Себе почувать одиноким!
І добре, хто має к багаттю чийому
Склонитися слухом і оком.
То ж добриї люде мене привітали 167
В далекій країні,
Там друга в прихильній дівчи́ ні 168
Знайшла я. І моря красу споглядали 169
Не раз ми при тихій годині.
На тихому небі заблиснули зорі,
Огні запалали

Збірка «На крилах пісень» 113

У місті. Ми тихо стояли,
Дивились, як ясно на темному морі
Незлі́
чені світла сіяли. 170
VI

Далі, далі від душного міста!
Серце прагне буять на просторі!
Бачу здáлека, — хвиля искриста
Грає вільно по синьому морі. 171
А у тую неділеньку рано
Синє море чудово так грає,
Його сонечко пестить кохано,
Красним-ясним промінням вітає.
Що біліє отам на роздоллі?
Чи хмариночка легкая, біла,
Геть по небі гуляє по волі?
Чи на човні то білі вітрила?
В морі хвиля за хвилею рине,
Море наче здіймається вгору,
А склепіння небеснеє синє
Край свій ясний купає у морю.
Світло там простяглося від сходу, —
Очі вабить стягá та искриста;
Корабель наш розрізує воду —
І дорога блакітно-перлиста
Зостається широка за нами,
Геть далеко розкочує хвилі,
Що сердито трясуть гребеня́ ми, 172
Наче гривами óгирі білі. 173
А здалéка, отам на захóді,
Срібнокудриї хвилі кивають, —

114 Том 5. Поетичні твори

«Нереїди» при соняшнім сході 174
Промінь ранній таночком стрівають...
І танцюють химерно та легко, —
Ось близенько вже видно ту зграю,
Аж і знов одкотилась далеко,
Ген біліє в туманному краю...
Море, море! без краю просторе,
Руху повне і разом спокою!
Забуваю і щастя, і горе,
Все назéмне, — з’єднатись з тобою
Я жадаю на час, на годину,
Щоб не бачить нічого на світі,
Тілько бачить осяйну долину
І губитись в прозорій блакіті!
VIІ

Ой високо сонце в яснім небі стало,
Гаряче проміння та й порозсипало.
По хвилях блакітних пливе човен прудко.
От і берег видко! прибули ми хутко.
Ой вже сонечко яснéє та стало на межі,
Освітило акерманські турецькії вежі. 175
Сі круглиї вежі й високії мури —
Страшні та суворі, непевні, понурі.
І скрізь у тих мурах стрільниці-бойниці,
При вежах тих сумні «темнії-темниці». 176
В сіх темницях колись наші та приймали горе,
Слали думки крилатиї через синє море...
У темних темницях нема ні віконця,
Не видко з них світла, ні ясного сонця;

Збірка «На крилах пісень» 115
А світ такий красний, хороший, розкішний!
Під ясним промінням лиман такий пишний!
Його хвиля край берега ясно так синіє,
А дедалі ледве-ледве, мов туман, леліє.
Глянуть на лиман той, — втішається око!
Колись його хвилі вкривались широко
Тими байдакáми, легкими чайкáми, 177
Що плили на сей бік та за козаками:
Швидко рідних визволяти козаки летіли...
За мурами високими вороги тремтіли...
Славо, наша згубо! славо, наша мати!
Тяжко зажуритись, як тебе згадати!
Крів’ю обкипіла вся наша давнина,
Крів’ю затопила долю Україна.
Ой лимане-лиманочку, хвиле каламутна!
Де поділась наша воля, слава наша смутна? 178
Все мина!.. Від слави давньої давни́ ни
Лиш зостались вежі та німиї стіни!
Де ходили люті турки-яничари, 179
Там пасуться мирні овечок отари...
Де полягла козацькая голова думлива,
Виріс там будяк колючий та глуха кропива.
Виросла там квітка у темниці, в ямі, —
Ми її зірвали, нехай буде з нами!
Квітка тая, може, виросла з якого
Козацького серця, щирого, палкого?..
Чи гадав той козаченько, йдучи на чужи́ ну,
Що вернеться з його серця квітка на Вкраїну?..
Сумно тут усюди, так пусто, так глухо,
У цілому замку немає ні духа,

116 Том 5. Поетичні твори
Коло брами тілько мінарет тоненький, 180
Там курінь приладив вівчарь молоденький.
Та в курені-мінареті вівчаря немає, —
Он він з вежі високої на діл поглядає.
З високої вежі вівчарику видко,
Як котяться хвилі лиманові швидко,
А далі зникають у синьому морі...
Вівчарика погляд блукає в просторі.
Має він простор широкий для думок та гадок!
Що то він тепер гадає, лицарський нащадок?..

VIІІ
Вже сонечко в море сідá;
У тихому морі темніє;
Прозора, глибока вода,
Немов оксаміт, зеленіє.
На хвилях зелених тремтять
Червониї искри блискучі 181
І ясним огнем миготять,
Мов блискавка з темної тучі.
А де корабель наш пробіг,
Дорога там довга й широка
Біліє, як мармор, як сніг,
І ледве примітно для ока.
Рожевіє пінистий край;
То искра заблисне, то згасне...
Ось промінь остатній!.. Прощай,
Веселеє сонечко ясне!

Збірка «На крилах пісень» 117

IX
Кінець подорожі, —
Вже зіроньки гожі
Сіяють на небі яснóму,
І вже височéнько
Ясний місячéнько, —
Вже хутко прибудем додому.
Огні незлічéнні,
Мов стрічки огнéнні,
До моря спускаються з міста,
А в пристані грає,
Огнями сіяє
Корабликів зграя барвиста.
За час, за годину,
Тебе я покину,
Величнеє море таємне!
І знов мене прийме,
Огорне, обійме
Щоденщина й лихо назéмне.
І в рідному краю
Не раз спогадаю
Часини сі любі та милі!
Прощай, синє море,
Безкрає, просторе, —
Ви, гордиї, вільниї хвилі!

1888 р.

118 Том 5. Поетичні твори
Кримські спогади
(Посвята братові Михайлові)
Заспів

Південний краю! як тепер далеко
Лежиш від мене ти! за гóрами крутими,
За дóлами розлогими, за морем,
Що вже тепер тумáнами густими
Укрилося, бурливе. Та не страшно
Моїм думкам осінньої негоди
На Чорнім морі. Швидче тої чайки
Вони перелетять за темні води. 182
Вони перелетять у ту країну,
Де небо ще синіє, як весняне,
Де виноград в долині зеленіє, 183
Де грає сонця проміння кохане.
Туди мої думки полинуть швидко
І привітають ту яснý країну,
Де прожила я не одную днину,
А не була щаслива й на годину...
Та я за те докірливого слова
Тобі не кину, стороно прекрасна!
Не винна ти, що я не маю долі,
Не винна ти, що я така нещасна!

[18]91

1.
Тиша морська
В час гарячий полудневий
Виглядаю у віконце:
Ясне небо, ясне море,
Ясні хмарки, ясне сонце.

Збірка «На крилах пісень» 119

Певне, се країна світла
Та злотистої блакіті,
Певне, тут не чули зроду,
Що бува негода в світі!
Тиша в морі... ледве-ледве
Колихає море хвилі;
Не колишуться од вітру
На човнах вітрила білі.
З тихим плескотом на берег
Рине хвилечка перлиста;
Править хтось малим човенцем, —
В’ється стежечка злотиста.
Править хтось малим човенцем,
Стиха весла підіймає,
І здається, що з весельця
Щире золото спадає.
Як би я тепер хотіла
У мале човенце сісти
І далеко на схід сонця
Золотим шляхóм поплисти!
Поплила б я на схід сонця,
А від сходу до захóду,
Тим шляхом, що проложило
Ясне сонце через воду.
Не страшні для мене вітри,
Ні підводниї каміння, —
Я про них би й не згадала
В краю вічного проміння!

Євпаторія, 1890, 16 серпня 184

120 Том 5. Поетичні твори

2.
Грай, моя пісне!..
Досить невільная думка мовчала,
Мов пташка у клітці замкнута од світа, 185
Пісня по волі давно не літала,
Приборкана тугою, жалем прибита.
Час, моя пісне, у світ погуляти,
Розправити крильця, пошарпані горем,
Час, моя пісне, по волі буяти,
Послухать, як вітер заграв понад морем.
Плинь, моя пісне, як хвиля хибкая, — 186
Вона не питає, куди вона плине;
Линь, моя пісне, як чайка прудкая, —
Вона не боїться, що в морі загине.
Грай, моя пісне, як вітер сей грає! 187
Шуми, як той шум, що круг човна вирує! 188
Дáрма, що відгуку вітер не має,
А шум на хвилиночку погляд чарує! 189

Серед чистого моря 1890 р. 17 серпня 190

3.
Безсонна ніч
Цілу ніч до зорі я не спала,
Прислухалась, як море шуміло,
Як таємная хвиля зітхала —
І як серце моє стукотіло.
Ночі темної дивні почвари 191
Заглядали в безсонниї очі,
І страшніші, ніж сонні кошмари, 192
Ті привиддя безсонної ночі.

Збірка «На крилах пісень» 121

Думки-гадки, мов птахи нічниї,
Налетіли, тяжкі та суворі.
Ох, непевні ті думи страшниї,
Наче хвилі у північ на морі!
Хто одважиться в північ на море
Своє хибке човенце зіпхнути?
Хто поважиться людськеє горе
Світовеє серденьком збагнути?
Той у північ на море поплине,
Хто не думає ранку діждати...
Хай же думка моя вільно лине, —
Я не буду на ранок чекати.
Серед мóроку, бурі-негоди
Цілу ніч буде човен блукати;
Як зійдé сонце правди та згоди,
Я тоді вічним сном буду спати. 193
Буде шарпати буря вітрила,
Пожене геть по темному морю.
Ох, коли б мені доля судила
Хоч побачити раннюю зóрю!

Євпаторія, [18]91 р.

4.
На човні
Нічко дивна! тобі я корюся.
Геть всі темниї думи сумні!
Не змагаюся вже, не борюся, 194
Потопаю в сріблястому сні.
Люде сплять, спить і людськеє лихо, —
Лихо сили не має в сю ніч. 195
Тихо скрізь, і на серденьку тихо,
Десь журба з нього згинула пріч.

122 Том 5. Поетичні твори

Може, тілько сховалась глибоко?
Може, зараз прокинеться знов?..
Та дарма! поки ясне ще око,
Не здіймаймо журливих розмов!
Глянь, як хвилі від срібла блищаться! 196
Глянь, як небо синіє вгорі!
Вабить хвиля на море податься, 197
Кличе промінь ясної зорі.
· · · · · · · · · ·
Плине білий човник, хвилечка колише,
Хвилечка гойдає;
Плине білий човник, вітер ледве дише,
Ледве повіває.
Білиї хмаринки, лебедині крила
Угорі гуляють,
Довгою стягою, що зорю покрила,
Місяця сягають.
Місяченько світло і рожеве, й срібне
Кида-розсипає,
І ряхтить, і сяє світло теє дрібне, 198
Як вогонь палає.
Геть далеко в морі кораблі видніють. 199
Бачу здалеченька,
Як виразно щогли тонкиї чорніють
Проти місяченька.
Плиньмо геть за теє корабельне місто, 200
Там, де нам прекрасна 201
Доріженька сяє, де палá огнисто
«Stella maris» I ясна.
· · · · · · · · · ·
I Зоря морська (лат.).

Збірка «На крилах пісень» 123

На човні нас було тілько двоє. 202
Хвилі скрізь вколо нас коливались,
І такі ми самотні обоє
Серед того простору здавались.
Я дивилась на тебе, мій брате;
Щó гадала, — не вимовлю зроду;
Чим було тоді серце багате,
Поховала я в тихую воду. 203
Може, хвиля тобі розказала
Все, що думала я в тую мить?
Ні! вона те глибóко сховала...
Хай же там моя думонька спить!
Думка спить, і сердéнько спочило;
Я дивлюсь на обличчя твоє;
Тихе море спокою навчило
Невгамовнеє серце моє...

Євпаторія, 1891 р., 8 липня 204
5.
Негода
В темний вечер сижу я в хатині;
Буря грає на Чорному морі...
Гомін, стогін, квиління пташині,
Б’ється хвиля, як в лютому горі.
Там на бéрезі мріє кілками
Мóрський човен, розбитий, нужденний,
Наче звір, що в пустині пісками
Його вихорь засипав південний;
Мов у неба ратунку благають
Ті останки сумні, нещасливі,
А з туману на них набігають
Грізні, люті вали білогриві.

124 Том 5. Поетичні твори

Вдарить вал і гукне, мов з гармати,
Скрізь по бéрезі гук залунає;
Хоче море човна розламати,
Трощить, ломить, піском засипає. 205
Як розбитий човéн безталанний
Серед жовтих пісків погибає,
Так чудовий сей край богоданний
У неволі в чужих пропадає.
Наче кінь степовий, вільний, дикий,
Що в пісках у пустині вмірає:
Захопив його вихорь великий,
Кінь упав і в знесиллі конає.
В ньому серце живеє ще б’ється,
В ньому кров не застигла живая,
А над ним вже кружляє та в’ється
Птаства хижого чорная зграя;
Рвуть, хапають, їдять та шматують
При пажернім та лютім ячанні,
І крівавеє тіло батують,
Що тремтить при останнім сконанні. 206
Сильне море! зберися на силі!
Ти потужне, нема тобі впину, —
Розжени свої буйниї хвилі,
Затопи сю нещасну країну!

[18]91 р.

6.
Мердвен I
Бéскиди сиві, червониї скелі,
Дикі, непевні, нависли над нами.
Се, кажуть люде, злих духів оселі
Стали під хмари стінами.
I «Чортові сходи». — Примітка Лесі Українки.

Збірка «На крилах пісень» 125

З гір аж до моря уступи сягають,
Люде прозвали їх «Чортові сходи»,
Ходять злі духи по них та збігають
Гучні весняниї води.
Люде ж не сміють зійти по тих сходах
Геть на верхівля, туманом повиті, —
Духи поклали по всіх переходах
Скелі, від кручі відбиті;
Хто тілько йтиме по сходах, — задушать,
Кинувши скелею в нього тяжкою,
І подоланного стогін заглушать
Духи луною гірською.
7.
Байдари
Дорога довга. Чагарі, долини,
На небі пáлкому ніде ні хмари.
Ми їдемо, спочинку ні хвилини.
Коли зненацька чую: «ось Байдари!»
Дивлюся: брама, сиві дві скелини...
О, що се? Чудо чи потужні чари?
Немов заслона впала і відкрила
Натури дивні, красниї дари,
Що досі від людських очей ховались.
Щоб тута жити, треба мати крила!
Вже люде, певне, від тії пори
Тут не живуть, як з раєм попрощались.
Мов невидимая рука тут положила
Границею отсії дві гори,
Що високо до неба поздіймались.

126 Том 5. Поетичні твори
Один зелений бéскид, другий — темний.
Здалека море хвилі золотії
Шле, наче провість волі і надії...
Чи се той світ, загублений, таємний,
Забутий незабутній рай наземний,
Що так давно шукають наші мрії?..

8.
Татарочка
Там, за містом, понад шляхом битим,
По гарячім каменистім полі
Йде дівча татарскеє вродливе, —
Молоденьке, ще гуля по волі.
На чорнявій сміливій голівці
Червоніє шапочка маленька,
Вид смуглявий ледве прикриває
Шовком шитая чадра біленька.
То закриє личко, то відкриє, —
А очиці, наче блискавиці,
Так і грають з-попід брівок темних!
Що за погляд в сеї чарівниці!

9.
Бахчисарай
Мов зачарований стоїть Бахчисарай.
Шле місяць з неба проміні злотисті,
Блищать, мов срібні, білі стіни в місті,
Спить ціле місто, мов заклятий край.
Скрізь мінарети й деревá сріблисті
Мов стережуть сей тихий сонний рай;
У темряві та в винограднім листі
Таємно плеще тихий водограй.

Збірка «На крилах пісень» 127

Повітря дише чарівним спокоєм,
Над сонним містом легкокрилим роєм
Витають красні мрії, давні сни.
І верховіттям тонкії тополі
Кивають стиха, шепотять поволі,
Про давні чáси згадують вони...

10.

Бахчисарайський дворець
Хоч не зруйнована — руїна ся будова,
З усіх кутків тут пустка вигляда.
Здається, тільки що промчалась тут біда,
Мов хуртовина грізная, раптова.
Тут водограїв ледве чутна мова, —
Журливо, тихо гомонить вода, —
Немов сльозами, краплями спада;
Себе оплакує оселя ся чудова.
Стоять з гарему звалища сумні,
Садок і башта; тут в колишні дні
Вродливі бранки вроду марнували.
Колись тут сила і неволя панували,
Та сила зникла, все лежить в руїні, —
Неволя й досі править в сій країні!

11.

Бахчисарайська гробниця
Палкого сонця проміні ворожі
На кладовище сиплються, мов стріли,
На те каміння, що вкрива могили,
Де правовірні сплять, піддані Божі.

128 Том 5. Поетичні твори

Ні квітів, ні дерев, ні огорожі...
І серед пустки, наче на сторожі,
Стоїть гробниця. Ті, що в ній спочили,
Навіки в ній своє імення скрили. 207
З чужого краю тут співці бували
І тіні бранки любої шукали, —
Витає ж тута инша тінь, крівава:
Ні, тута не лежить краса гарема,
Марія смутна чи палкá Зарема, —
Тут спочива бахчисарайська слава!

12.

Надсонова домівка в Ялті
Смýтна оселя!.. В веселій країні,
В горах зелених, в розкішній долині
Місця веселого ти не знайшов,
Смутний співець! умірать в самоти́ ні
В смутну оселю прийшов.
Звідси не видно ні моря яснóго, 208
Гомону з міста не чутно гучнóго,
З бору соснового шум тут іде;
Гори лунають од вітру буйнóго,
Часом де дзвін загуде...
Стали в саду кіпариси стіною
Оберегати в оселі спокою,
Лаври — неначе зсушила журба,
Тихо, журливо кива головою,
Віттям плакучим верба.
Все тут журливе кругом сеї хати, —
Та найсмутніші отії кімнати,
Де безталанний поет умірав:
Все тут забрали, що можна забрати, —
Смутку ж ніхто не забрав.

Збірка «На крилах пісень» 129

Вікна тьмяниї, мов очі слабого,
В хаті порожній самóтно, убого,
Висить свічадо на голій стіні,
Мглою повите, — дивитись на нього
Сумно здавалось мені...
Тута остатні «огні догоріли»,
Тута остатні «квітки облетіли», 209
Тілько зосталася муза одна,
Що не лишила співця до могили,
Тута витає сумна.
Тіло поета в далекій чужині, —
Там, у тій самій холодній країні,
Серце на смерть отруїли його! —
Смутная муза літá в самотині,
Кличе поета свого.

130 Том 5. Поетичні твори

В дитячому крузі

* * *
На зеленому горбочку,
У вишневому садочку,
Притулилася хатинка,
Мов маленькая дитинка
Стиха вийшла виглядати,
Чи не вийде її мати.
І до білої хатинки,
Немов мати до дитинки,
Вийшло сонце, засвітило
І хатинку звеселило.

1885 р.

* * *
Літо краснеє минуло,
Сніг лежить на полі;
Діти з хати виглядають
В вікна... шкода волі!
Діти нудяться в хатині,
Нудять, нарікають:
«І нащо зіма та люта? —
Все вони питають. —
«Он все поле сніг завіяв,
Хоч не йди із хати!
У замкнуті дивись вікна,
Ніде й погуляти!
Сніг з морозом поморозив
Всі на полі квіти...

Збірка «На крилах пісень» 131

Десь зіма та не скінчиться!» —
Нарікають діти.
Ждіте, ждіте, любі діти!
Літо знов прилине,
Прийде мила годинонька,
Як зіма та згине;
І заквітне ваше поле,
І зазеленіє, —
Знов його весна прекрасна
Квіточками вкриє.

1884 р.

* * *
«Мамо, іде вже зіма,
Снігом травицю вкриває,
В гаю пташок вже нема...
Мамо, чи кожна пташина
В вирій на зіму літає?» —
В неньки спитала дитина. 210
«Ні, не кожна, — одказує мати, —
Онде, бачиш, пташина сивенька
Скаче швидко отам біля хати, —
Ще зосталась пташина маленька».
«Чом же вона не втіка?
Нащо морозу чека?»
«Не боїться морозу вона,
Не покине країни ріднóї,
Не боїться зіми навісної.
Жде, що знову прилине весна».
«Мамо, ті сиві пташки
Сміливі, певне, ще й дуже,

132 Том 5. Поетичні твори

Чи то безпечні такі, —
Чуєш, цвірінькають так,
Мов їм про зіму байдуже! 211
Бач — розспівалися як!» 212
«Не байдуже тій пташці, мій синку,
Мусить пташка малесенька дбати,
Де б водиці дістати краплинку, 213
Де під снігом поживку шукати».
«Нащо ж співає? Чудна!
Краще шукала б зерна!»
«Спів пташині потіха одна, —
Хоч голодна, співа веселенько,
Розважає пташине серденько,
Жде, що знову прилине весна».

[18]91

* * *

Тішся, дитино, поки ще маленька,
Ти ж бо живеш навесні,
Ще твоя думка літає легенька, 214
Ще твої мрії ясні.
Мрія полине із думкою вкупці
Геть у далекі світа, —
Крил не втинай сизокрилій голубці,
Хай вона вільно літа!
Чи пам’ятаєш ти казку-дивницю, 215
Як то колись принесла
Тую цілющу-живущу водицю 216
Дрібна пташина мала?
Їй не страшні були дикі простори,
Скелі і хвилі морські, 217

Збірка «На крилах пісень» 133

Перелітала найвищиї гори, —
Мала крильцята прудкі.
Так твоя думка швиденько полине, 218
Тілько їй волю даси,
І принесе з чарівної країни
Краплю живої роси.
І як приступить журба невсипуща
Та до серденька твого, —
Тая росиця цілюща-живуща 219
Буде живити його.
Хай же та мрія із думкою вкупці
Лине в незнані світа, —
Крил не втинай сизокрилій голубці,
Хай вона вільно літа!

[18]91 р.

134

Веснянка

(Сестрі Олесі)

Як яснеє сонце
Закине свій промінь ясний
До тебе в віконце, —
Озвись на привіт весняний,
Олесю, серденько,
Співай веселенько!
Весняного ранку
Співай, моя люба, веснянку!
Як бідну первістку,
Дочасну, морози поб’ють
І кущик любистку
Холодниї роси поллють, —
Не плач, моя роже,
Весна переможе!
Весняного ранку
Співай, моя люба, веснянку!
Як дрібниї дóщі
Заслонять нам світ навесні,
Як нам молодóщі
Пов’ються у хмари сумні, —
Не тратьмо надії
В літа молодії!
Весняного ранку —
Співаймо, сестрице, веснянку! 220
На літо зелене
Поїду я геть в чужий край,
Згадай же про мене,
Як підеш по квіти у гай.
Спогадуй, Олесю, —
Сестру свою Лесю!
Весняного ранку
Даю тобі сюю веснянку!

Весняного ранку 6 квітня 1890 р. 221

Збірка

«Думи і мрії»

137

Мелодії

(1893–1894)

* * *
Нічка тиха і темна була.
Я стояла, мій друже, з тобою;
Я дивилась на тебе з журбою,
Нічка тиха і темна була...
Вітер сумно зітхав у саду.
Ти співав, я мовчазна сиділа,
Пісня в серці у мене бреніла;
Вітер сумно зітхав у саду...
Спалахнула далека зірниця.
Ох, яка мене туга взяла!
Серце гострим ножем пройняла...
Спалахнула далека зірниця...

* * *
Не співайте мені сеї пісні,
Не вражайте серденька мого!
Легким сном спить мій жаль у серденьку,
Нащо співом будити його?
Ви не знаєте, що я гадаю,
Як сижу я мовчазна, бліда.
То ж тоді в мене в серці глибоко 222
Сяя пісня сумная рида! 223

138 Том 5. Поетичні твори

* * *

Горить моє серце, його запалила
Гарячая искра палкого жалю. 224
Чому ж я не плачу? Рясними сльозами 225
Чому я страшного вогню не заллю? 226
Душа моя плаче, душа моя рветься,
Та сльози не ринуть потоком буйним, 227
Мені до очей не доходять ті сльози,
Бо сушить їх туга вогнем запальним.
Хотіла б я вийти у чистеє поле,
Припасти лицем до сирої землі
І так заридати, щоб зорі почули,
Щоб люде вжахнулись на сльози мої.

* * *
Знов весна і знов надії
В серці хворім оживають,
Знов мене колишуть мрії,
Сни про щастя навівають.
Весно красна! любі мрії!
Сни мої щасливі!
Я люблю вас, хоч і знаю,
Що ви всі зрадливі...
* * *

Дивлюсь я на ясниї зорі, 228
Смутні мої думи, смутні.
Сміються байдужиї зорі 229
Холодним промінням мені.
Ви, зорі, байдужиї зорі!
Колись ви инакші були, 230
В той час, коли ви мені в серце
Солодку отруту лили.

Збірка «Думи і мрії» 139

* * *
Стояла я і слухала веснý.
Весна мені багато говорила,
Співала пісню дзвінку, голосну
То знов таємно-тихо шепотіла.
Вона мені співала про любов,
Про молодощі, радощі, надії,
Вона мені переспівала знов
Те, що давно мені співали мрії.

* * *
Хотіла б я піснею стати
У сюю хвилину ясну,
Щоб вільно по світі літати,
Щоб вітер розносив луну.
Щоб геть аж під ясниї зорі 231
Полинути співом дзвінким,
Упасти на хвилі прозорі,
Буяти над морем хибким.
Лунали б тоді мої мрії
І щастя моє таємнé,
Ясніші, ніж зорі ясниї, 232
Гучніші, ніж море гучне.
Перемога
Довго я не хотіла коритись весні,
Не хотіла її вислухати,
Тії речі лагідні, знадні, чарівні
Я боялась до серця приймати.
«Ні, не клич мене, весно, — казала я їй, —
Не чаруй і не ваб надаремне.

140 Том 5. Поетичні твори

Щó мені по красі тій веселій, ясній?
В мене серце і смутне, і темне».
А весна гомоніла: «Послухай мене!
Все кориться міцній моїй владі:
Темний гай вже забув зімування сумне 233
І красує в зеленім наряді;
Темна хмара озвалася громом гучни́ м,
Освітилась огнем блискавиці;
Вкрилась темна земля зіллям-рястом дрібним;
Все кориться мені, мов цариці;
Хай же й темнеє серце твоє оживе
І на спів мій веселий озветься,
Бо на його озвалося все, що живе, 234
В тебе ж серце живе, бо ще б’ється!»
Тихо думка шепоче: «Не вір тій весні!»
Та даремна вже та осторога, — 235
Вже прокинулись мрії і співи в мені...
Весно, весно, — твоя перемога!

14/V.1893 р.

До музи

Прилинь до мене, чарівнице мила,
І запалай зорею надо мною, 236
Нехай на мене промінь твій впаде,
Бо знов перемогла мене ворожа сила,
Знов подолана я, не маю сил до бою, — 237
Я не журюсь, я знала — се прийде.
Спокійна я, боротися не хочу,
В душі у мене иншії бажання: 238
Я тілько думкою на світі буду жить,
Я хочу слухать річ твою урочу
І на своїм чолі твоє сіяння
Почуть бажаю хоч єдину мить.

13/І.1894 р.

Збірка «Думи і мрії» 141

* * *
То була тиха ніч чарівниця,
Покривалом спокійним, широким,
Простелилась вона над селом,
Прокидалась край неба зірниця,
Мов над озером тихим, глибоким,
Лебідь сплескував білим крилом.
І за кожним тим сплеском яскравим
Серце кидалось, розпачем билось,
Замірало в тяжкій боротьбі.
Я змаганням втомилась крівавим
І мені заспівати хотілось
Лебединую пісню собі.

Давня весна
Була весна весела, щедра, мила,
Промінням грала, сипала квітки,
Вона летіла хутко, мов стокрила, 239
За нею вслід співучиї пташки! 240
Все ожило, усе загомоніло, —
Зелений шум, веселая луна!
Співало все, сміялось і бреніло, — 241
А я лежала хвора й самотна. 242
Я думала: «Весна для всіх настала,
Дарунки всім несе вона ясна,
Для мене тілько дару не придбала,
Мене забула радісна весна».
Ні, не забула! У вікно до мене
Заглянули від яблуні гілки́ , 243
Замиготіло листячко зелене,
Посипались білесенькі квітки. 244

142 Том 5. Поетичні твори

Прилинув вітер, і в тісній хатині 245
Він про весняну волю заспівав,
А з ним прилинули пісні пташині,
І любий гай свій відгук з ним прислав.
Моя душа ніколи не забуде
Того дарунку, що весна дала;
Весни такої не було й не буде,
Як та була, що за вікном цвіла.

1894 року

* * *

У чорную хмару зібралася туга моя,
Огнем-блискавицею жаль мій по ній розточився,
Ударив перуном у серце,
І рясним дощем полились мої сльози.
Промчалась та буря-негода палкá надо мною, 246
Але не зломила мене, до землі не прибила,
Я гордо чолó підвела,
І очі, омиті сльозами, тепер поглядають ясніше,
І в серці моїм переможниї співи лунають. 247
Весняная сила в душі моїй грає,
Її не зломили зімові морози міцні,
Її до землі не прибили тумани важкі,
Її не розбила і ся перелітная буря весняна. 248
Я вийду сама проти бурі 249
І стану, — поміряєм силу!

Збірка «Думи і мрії» 143

Невільничі пісні

(1895–1896)
Eternal spirit of the chainless mind!
Brightest in dungeons, Liberty, thou art!
For there thy habitation is the heart.
The heart which love of thee alone can bind;
Byron. Sonnet on Chillon
(Ти, вічний дух розкутого ума,
О, Вільність, найясніша ти в темниці,
Бо там в людських серцях твої світлиці,
В серцях, що полонила ти сама).
Байрон. Шільйонський сонет

Мати-невільниця
Був ясний день, веселий, провесняний, —
До нас у хату крізь вікно одкрите
Вривався гомін голосних потоків,
Що бігли вниз по вулиці нагірній,
Вітрець влітав і, мов пуста дитина,
Скидав додолу від стола папери,
За ним влітала ціла зграя гуків, — 250
Все та давно знайома пісня міста,
Але і в ній нові лунали ноти,
Весняні... Та вони лунали не для нас,
Бо не було весни у нашім серці.
Ота весна, що за вікном сміялась,
Нам принесла новини невеселі,
Тюремні вісті: той сидить в неволі, 251
Недавно взятий, той в тюрмі збожеволів,

144 Том 5. Поетичні твори

А той недавно вийшов, але хворий,
Душею й тілом, він же був забраний
Якраз в розцвіті мрій, надій і праці.
Над нами теж, мов туча громовая,
Нависли влади темної погрози.
Така була для нас в той рік весна.
Удвох сиділи ми і розмовляли,
Я сумно слухала товаришки розповідь
І безуважно торочки сплітала
На обрусі (товаришці той обрус
В тюрмі покійна мати вишивала),
Розповідь та була уривчаста і тиха,
Бо голос був приглушений від туги,
І хутко він урвався, мов струна;
У хаті стало тихо, тілько чутно,
Як гралася товаришки дитина
І ляскала маленьким батіжком,
На стільчику рушаючи в дорогу.
Я, дивлячись на неї, проказала:
«Ба, що робити? Не журіться, друже!
Хоч, може, ми і не побачим волі,
Але дитинка ся побачить, певне! 252
Що скажеш ти на се, малий філософ?» 253
Дитинка ясно глянула на мене 254
Розумними, цікавими очима,
А мати шпарко мовила до мене:
«Мовчіть, нехай вона сього не чує! 255
Ви знаєте, дитиною я часто
Від матері покійної се чула: 256
Як виростеш, то будеш вільна, доню.
Вона казала се так весело і твердо,
Що я повірила в свою щасливу долю
І вірила, аж поки не зросла...
Тепер моїй дитині се говорять...
Іди, іди, моє маленьке, грайся!»
Дитина знов до забавок вернулась,

Збірка «Думи і мрії» 145

Товаришка взяла шиття, я книжку,
Розмова наша більше не велася.

1895 року

* * *
І все-таки до тебе думка лине,
Мій занапащений, нещасний краю,
Як я тебе згадаю,
У грудях серце з туги, з жалю гине. 257
Сі очі бачили скрізь лихо і насилля,
А тяжчого від твого не видали,
Вони б над ним ридали,
Та сором сліз, що ллються від безсилля.
О, сліз таких вже вилито чимало, —
Країна ціла може в них втопитись; 258
Доволі вже їм литись, —
Щó сльози там, де навіть крові мало!

1895 року

Ворогам
(Уривок)

...Вже очі ті, що так було привикли
Спускати погляд, тихі сльози лити,
Тепер метають іскри, блискавиці, —
Їх дикий блеск невже вас не лякає?
І руки ті, не учені до зброї,
Що досі так довірливо одкриті
Шукали тілько дружньої руки,
Тепера зводяться від судороги злости, —
Чи вам байдуже про такі погрози?
Уста, що солодко співали й вимовляли

146 Том 5. Поетичні твори

Солодкі речі або тихі жалі,
Тепер шиплять від лютости, і голос
Спотворився, неначе свист гадючий, —
Щó як для вас желóм язик їх буде?..

1895 року

Північні думи
Годі тепера! ні скарг, ані плачу,
Ні нарікання на долю, — кінець!
Навіть і хвилю ридання гарячу 259
Стримать спроможусь. Нестиму вінець, 260
Той, що сама положила на себе.
Доле сліпая, вже згинула влада твоя, 261
Пóвід життя свого я одбіраю від тебе,
Буду шукати сама, де дорога моя!
Мрії рожеві, тепер я розстануся з вами, 262
Тихо відвожу обійми ясних моїх мрій. 263
Довго проводити буду сумними очами
Подруг моїх легкокрилих зникаючий рій.
Згинули мрії, і темрява слід їх закрила... 264
Ледве що зникли, а в мене вже знов над чолом
Полум’ям віють огненні широкиї крила, 265
Мрія новая літа надо мною орлом.
Мов зачарована, слухаю голос надземний: 266
«Ти блискавицею мусиш світити у тьмі,
Поки зорею рожевою край твій освітиться темний,
Треба шукати дороги тим людям, що ходять в ярмі. 267
Глянуть всі ті, що живуть у великій темниці, 268
Скажуть: “Се в нашій країні настала весна, — 269
Грають по небі зірниці, ясні блискавиці, 270
Темна ще ніч, та вже хутко минеться вона”». 271
Мріє новая! твій голос і крила огнисті 272
Ваблять мене, я піду за тим світлом ясним
Через простори і дикі дороги тернисті, 273
Так, як Ізраель ішов за стовпом огняним. 274

Збірка «Думи і мрії» 147
Знаю, куди ти мене поведеш за собою: 275
Там без упину лютує страшна, невсипуща війна, 276
Люде там гинуть у тяжкому лютому бою, 277
Кров там не ллється, панує там смерть потайна.
Кличеш? Я йду! за тобою усюди полину, 278
Знов повернуся у той занапащений край,
Де, може, волі не буде мені до загину,
Мріє новая, з тобою і там буде рай! 279

[18]95 р. Софія

До товаришів
О, не забуду я тих днів на чужині,
Чужої й рідної для мене хати,
Де часто так приходилось мені 280
Пекучу, гірку правду вислухати.
Уперше там мені сувориї питання 281
Перед очима стали без покрас;
Ті люде, що весь вік несли тяжке завдання,
Казали: «Годі нам, тепер черга на вас, 282
На вас, робітники незнані, молодиї... 283
Та тілько хто ви, де? Подайте голос нам. 284
Невже ті голоси несміливі, слабиї, 285
Квиління немовлят — належать справді вам?
Невже на всі великиї події, 286
На все у вас одна відповідь є — 287
Мовчання, сльози та дитячі мрії? 288
Більш ні на що вам сили не стає?
Невже се так?..» Я мовчки все приймала;
Чим мала я розбить докори ці? 289
Мов на позорищі прикута я стояла,
І краска сорому горіла на лиці...

148 Том 5. Поетичні твори
Що ж, браття, мовчите? Чи втішені собою, 290
Що вже й докори сі вас не проймуть? 291
Чи так задавлені неволею, журбою?
Чи, може, маєте яку яснішу путь?
Подаймо їм великую розвагу,
Скажім і докажім, що ми бойці сами;
А ні, то треба мать хоч ту сумну одвагу —
Сказать старим бойцям: не ждіть, не прийдем ми!
[18]95 р. Соф[ія]

Поет під час облоги
У місті панує велика тревога. 292
Туманом окутала вража облога, 293
І голод грозиться страшною рукою,
Від шпигів ворожих немає спокою. 294
Збірається в місті за радою рада,
Та згоди немає, панує розрада,
Змагання, непевність і крик: зрада! зрада!
Мов тяжка хвороба, так час там пливе,
Та місто не вмерло, воно ще живе.
Он в церкву ідуть молодята до шлюбу,
Он мати колише дитиноньку любу.
«Ходімо, — говорить дружина дружині, — 295
З’єднаємо руки і долю свою!
Як згинуть прийдеться, — в остатній годині 296
Побачу край себе дружину мою».
«Спи, — мати співає, — моє немовлятко,
Урожене в люту годину дитятко!
Не будеш ти лиха і голоду знати, 297
Поки ще на світі живе твоя мати». 298
Іде на стрівання хороший вояк, 299
Віта його мила щаслива:

Збірка «Думи і мрії» 149
«Чого зажурився, мій любий козак?» —
Питає дівчина вродлива.
«Прощатись прийшов я, кохана, з тобою,
От зараз піду з товариством до бою, 300
Несила терпіти лихої напасти,
Волю́ я в широкому полі пропасти, 301
Ніж тута, немов у тюрмі, погибати! 302
Тебе тілько, зіронько, жаль покидати...»
Вона подає йому стрільбу грімку,
Чіпляє сама ясну шаблю важку, 303
Цілує і пестить, і щастя бажає,
І, мов на музики, на бій виряжає:
«Хай наша зоря тебе, милий, веде!»
І милий на смерть без вагання іде.
А онде нещасний коханець край брами, 304
У розпачі голову стиснув руками:
«Найгірша для мене ся люта година!
Не любить мене чарівниця-дівчина! 305
Подвійний мій розпач, подвійний мій жаль,
Моя нерозважна печаль!..»
Он пісня з високого муру лунає.
По мурах одважний співець похожає,
Поет не боїться від ворога смерти, 306
Бо вільная пісня не може умерти.
Тож він з ворогами і з лихом жартує 307
І вірші, мов легкиї стрілки, гартує, 308
І кидає пісню в широкий простор;
Скрізь чутно її, на майдані і в полі,
Юрба перейма тую пісню, мов хор.
Все бачить співець у широкім роздолі — 309
І небо, і море, красу світову,
І людям співає він пісню нову. 310

150 Том 5. Поетичні твори

Усе одбивається в пісні, як в морі:
Рожевая зóря й червоная кров, 311
І темна ненависть, і ясна любов,
І пломінь пожару, і місяць, і зорі. 312
Та пісня, як море, і стогне, й рида,
І барвами грає,
І скелі зриває,
Як чиста прозора вода.
Всі слухають пісню: нещасний коханець, 313
Щасливая пара, і мати, й дитина,
Співа тую пісню дружині дружина, —
Те знає і тішиться музин обранець, 314
Бо вдень, серед люду, поети мов діти, 315
Їм милі тріумфи, і лаври, і квіти,
І вабить їм очі великая слава,
Якої не дасть перемога крівава, —
В надії на неї терновий вінець
Прийма молоденький співець.
Ось день проминув, зник і вечер погожий, 316
Ніч криє і місто, і табор ворожий,
І дивляться любо небесниї очі; 317
Поснули усі, до спочинку 318 охочі, 319
Здрімалася навіть обачна сторожа, 320
Скрізь тихо... Міцна чарівниченька божа, —
Кориться їй все під кінець;
Але не кориться співець.
Ті проміні горді, ясні, золотії,
В ньому розбудили і речі, і мрії, 321
Їх стримати — груди тісні!
І прудко, мов искри з багаття огнисті, 322
Мов хвилі гірського потоку сріблисті, 323
Летять голосниї пісні. 324
І ллються, і ллються без примусу, вільно,
Недбалі про славу й вінки,

Збірка «Думи і мрії» 151
І линуть з північними вітрами спільно 325
Високо під ясні зірки.
Бренить у них радість, лунає і горе,
Шумить у них спогадів, мрій ціле море,
Навколо них розпач хаосом чорніє, 326
Над ними веселка надій променіє. 327
Не знає поет, чи хто слуха його, 328
Не стримує серця і співу свого,
Співа серенаду ясній своїй зірці,
Та ночі, та музі своїй винозірці, 329
Що з ним була в кожній порі... 330
І пісня чарує облогу ворожу 331
І будить на мурах обачну сторожу,
Заснуть не дає до зорі!

12/IV.1896

Товаришці на спомин
Товаришко! хто зна, чи хутко доведеться
Провадить знов розмови запальні;
Нехай, — поки від них ще серце б’ється, —
Я вам на незабудь спишу думки сумні.
От, може, вам колись, — часами се буває, —
Розглянути старі шпарґали прийде хіть,
Ваш погляд сі щілки, блукаючи, спіткає
І затримається при них на мить.
І вам згадається садок, високий ґанок, 332
Летючі зорі, тиха літня ніч,
Розмови наші, співи й на останок
Уривчаста, палкá, завзята річ.
Не жаль мені, що се вам нагадає
Запеклої ненависти порив.

152 Том 5. Поетичні твори

Що ж! тілько той ненависти не знає,
Хто цілий вік нікого не любив!
Згадати тілько всі тяжкиї муки, 333
Що завдали борцям за правду вороги,
Кому ж не стиснуться раптово руки
Від помсти лютої жаги?
Ні, жаль мені, що й сей порив погасне,
Як гасне все в душі невільничій у нас.
Ох, може б не було життя таке нещасне,
Якби вогонь ненависти не гас!
Лагідність голубина, погляд ясний,
Патріція спокій — не личить нам. 334
Щó вдіє раб принижений, нещасний,
Як буде проповідь читать своїм панам?
Так, ми раби, немає гірших в світі!
Феллахи, парії щасливіші від нас, 335
Бо в них і розум, і думки сповиті,
А в нас вогонь Тітана ще не згас. 336
Ми паралітики з блискучими очима, 337
Великі духом, силою малі,
Орлині крила чуєм за плечима,
Сами ж кайданами прикуті до землі.
Ми навіть власної не маєм хати,
Усе одкрите в нас тюремним ключарам:
Не нам, обідраним невільникам, казати
Речення гордеє: «мій дом — мій храм!» 338
Народ наш, мов дитя сліпеє зроду,
Ніколи світа-сонця не видав,
За ворогів іде в вогонь і в воду,
Катам своїх поводарів оддав.
Одвага наша — меч, политий кров’ю,
Брязчить у піхвах, ржа його взяла.

Збірка «Думи і мрії» 153

Чия рука, порушена любов’ю,
Той меч із піхви видобуть здола?
Нехай же ми раби, невільники продажні,
Без сорому, без чести, — хай же й так!
А хто ж були ті вояки одважні,
Що їх зібрав під прапор свій Спартак?.. 339
17/VII.1896 р.

Грішниця
Колись давно в далекій стороні 340
Була війна страшна і незвичайна:
Те лихо звалось білою війною;
Без гасел бойових, без гучної музики,
Без грімких вистрілів, без ясних корогов, 341
Вона була немов лихе повітря,
Що прилітає на совиних крилах.
І полягав вояк за вояком,
Полки зникали, як вали на морі;
На поєдинки там виходили вночі,
Ховаючи під паху 342 короговку.
У темряві густій ніхто не бачив,
Як блискала й щербилась ясна зброя,
Як падав і конав один з борців,
Як ворог загрібав його у темну яму,
Не раз іще живого. Старшина
Лічила ранком військо — і багато
Найкращих вояків у йому бракувало:
Ніхто не знав, де й як вони лягли.
В той час найбільше воювали шнуром,
Кайданами, отрутою, підкопом,
А зрада гаслом військовим була.
Часами тілько бомба огнева
Могильну тишу розбивала гучно
І всіх навколо ранила скалками.

154 Том 5. Поетичні твори

Раз в темну ніч на бій дівчина вийшла
(Тоді йшли всі, жінки й чоловіки,
І навіть діти не сиділи дома).
Вона була при зброї: у руках
Був заступ гострий, а в кишені куля,
Набитая знадобом розривним.
Дівчина йдучи тихо шепотіла,
А на устах був усміх зловорожий:
«Ой, підкопаю вражеє гніздо!
Злетять вони угору, мов ті птахи!»
От, підійшла вона під темний мур
Високої будови. Притаїлась,
Перечекала сторожкий патруль
І почала копать завзято, швидко...
До половини підкопала стіну,
Підклала кулю розривну під неї,
А потім добула вогню і запалила
У кулі трут і подалась додому
З надією страшною. Коли раптом
Мов грім ударив, куля розірвала
Завчасу стіну, і каміння гостре
Посипалось навколо, наче град.
І ось один важкий та гострий камінь
Улучив дівчину, і полягла вона,
Немов прибита градом ніжна квітка.
Тут незабаром прилетів патруль,
Знялася заметня, тревога, шуканина, 343
І дівчину знайшли. «Чи мертва, чи зомліла?» —
Питали вояки. «Несіть її в шпиталь!» —
Сказав старший, — «нехай її черниці
Там одволають, потім буде суд!» 344
І віднесли в шпиталь зомлілую дівчину.
І прийняли її там сестри милосердні, —
Вони приймали всіх, — приставили до неї
Черницю молоденьку, щоб гляділа.

Збірка «Думи і мрії» 155
Лежала цілий день без пам’яти слаба,
Але надвечер їй вернувся тямок,
Одкрила очі, глянула навколо:
Склепіння біле, образ і лампада
І біля ліжка, наче другий образ,
Бліда дівчина в чорному убранню.
Хвора.
Де я і хто ти?
Черниця.
Сестро, мир тобі!
Се божая оселя, ти в шпиталі,
А я твоя сестра, тебе гляжу.
Хвала Найвищому, що ти опам’яталась.
Хвора.
А чула ти, що сталось сеї ночі?
Черниця.
Хай Бог простить тому, хто се вчинив...
Хвора.
Се я!
Черниця.
О, сестро! ти?.. Ти каєшся, запевне!
Хвора.
Ні! Каяться вважала б я за гріх!
Скажи, — ти певне знаєш, — адже в замку
Усі погинули? ніхто з них не зоставсь?
Черниця.
Ні, милував Господь. Одна лиш вежа
Упала, на той час там не було нікого.
Хвора.
О, що ти кажеш?!..
(Хвора заридала.)
Черниця.
Вгамуйся, бідна сестро, помолися
Зо мною вкупі Богові святому,
Подякуй, що не дав тобі вчинити зла,

156 Том 5. Поетичні твори
Проси, щоб мир твоїй душі послав він
І в серце повернув забутую любов.
Сльозами змий оту лихую пляму,
Що положив гидкий, ворожий замір.
Аби простив тебе Суддя небесний,
А суд земний для праведних — ніщо.
Хвора.
Гадаєш ти, що я боюся суду?
Запевне, бридко між гадюк попасти,
Та я їх не боюсь, суд не страшний для мене, —
Небесний чи земний, для мене все одно,
Однакові для мене рай і пекло,
Бо я не вірю в них.
Черниця.
О Господи, ратуй
Оцю заблукану, нещасну душу!
Послухай, сестро, ти ще молода,
І, може, прийдеться загинути...
Хвора.
Дарма.
Не жаль мені, що молодою згину,
А жаль — о, лютий жаль, — що пропаду даремне!
Черниця.
Ніхто даремне в Господа не гине.
Без волі Божої і волос не спаде. 345
Хвора.
Не хтіла б я тебе вразити, сестро,
Та, бачу, прийдеться розмову залишить,
Бо ми говоримо на різних мовах.
Черниця.
Ні!
У всіх людей одна є спільна мова —
Братерськая любов.
Хвора.
Любов, ти кажеш?
А я б сказала — щирість...

Збірка «Думи і мрії» 157
Черниця.
Прожени
Ненависти дракона геть із серця,
Нехай в йому зостанеться любов,
І ми одна одну запевне зрозумієм,
Як розумів розбійника Христос. 346
Хвора.
Пожди, кохана сестро, я те бачу,
Що ти мене і жалуєш, і любиш,
Хоч я тобі чужа. Та я б хотіла,
Щоб знала ти, кого і за що любиш,
І як осудиш, то щоб знала за що.
Сядь ближче біля мене, нахили
Лагідне личенько до мене ближче,
Забудь про те, що звете ви гріхом
Чи праведністю, слухай тілько пильно. 347
Черниця.
Боюся я, що втомишся, — ти ж хвора.
Хвора.
Дарма! нехай умру, та думка не умре!
В таке безсмертя й я привикла вірить,
Адже у вас є сповідь перед смертю...
Мене жде шибениця, — я те знаю.
Так слухай. Ти все згадуєш любов, —
Вона й моя наставниця єдина.
Мене любов ненависти навчила.
Колись і я була, як ти, лагідна, тиха
І вірила в братерськую любов,
Бо при мені були брати кохані,
Родина й ніжні подруги мої;
Обрáзу я сльозами зустрічала
І перед кривдою схиляла чоло,
Коли вона на мене наступала.
Я матері і батькові корилась,
Вони ж були до мене завжді добрі.
Я думала, що лад такий можливий

158 Том 5. Поетичні твори
Між ворогом і бранцем... Коли се
Розпочалося біле лихоліття,
І наше місто зайняла облога;
Боролося воно, змагалось, як уміло,
А потім мусило одперти браму,
І вороги ввійшли з тріумфом в неї.
Я бачила тоді, що хто хиливсь найнижче,
Того найбільш топтали люде й коні.
Мій батько й мати ворогам корились,
А добрости не бачили ніколи.
У мене розум наче потьмарився,
Не знала я, де правда і де кривда,
Я знала тілько, що мені так жаль,
Так жаль на ворогів і жаль на подоланних.
Сумний був час; товариші мої
Пішли у військо, кликали й мене,
Та я в собі тоді не чула сили.
Ті, що зостались, — я їх одцуралась,
Або вони мене, пропала наша згода.
Брати і сестри смутниї ходили, —
Той самий жаль гнітив їх, що й мене.
Та що казати? В подоланнім місті
Немає щастя і не може бути!
Хотіла я спершý, як ти, піти в черниці,
У сестри милосердні, та для сього
Потрібна віра, — я її не мала...
Отак життя минало день за днем,
Я бачила, як гинуло найкраще,
Як родичі мої гнили по тюрмах
І як високе низько упадало.
Тоді в мені спалахнула ненависть
До тих, що нищили мою любов.
Ненависть розгоралась більше й більше,
Та я не знала, де її подіти.
Так, може б, я себе вогнем спалила власним,
Та иншеє судилося мені. 348

Збірка «Думи і мрії» 159
Прийшов один товариш і промовив:
«Ходи! ми знову на війну зібрались!
Не ми уб’єм, то нас вони уб’ють;
Ми мусим боронитись, поможи нам!
Невже ти будеш осторонь сидіти
І споглядать, як ллється братня кров?
Ні, сором се терпіти. Наша смерть
Научить инших, як їм треба жити.
Ходи, — з тобою, певне, й другі підуть».
І я пішла...
Черниця.
А мати? а родина?
Хвора.
У ту хвилину я про них забула,
Та, може б, не згадала і тепер,
Якби вдалось моє велике діло.
Я б упилася щастям перемоги, —
Не спогадом, надією жила б.
Але ж тепера я даремне гину
І думаю про той даремний жаль,
Що може вбить мою кохану матір,
Своїх сестер я бачу у жалобі,
Братів у смутку — і даремне все!..
Коли б могла я ще хоч раз побачить
Моїх коханих!..
Черниця.
Сестро, не журись!
Якби ти тілько вірила у те,
В що вірим ми, потішилась би, певне:
Ми віримо, що в иншім, кращім світі
Побачимо усіх, кого любили.
Хвора.
Шкодá! Ви вірите, що єсть і рай, і пекло,
Що люде й «там» не можуть рівні бути.
Моя лагідна мати не злочинка,
Не вбила й не хотіла вбить нікого,

160 Том 5. Поетичні твори
Їй мусить райська брама відчинитись,
А для таких, як я, в раю немає місця. 349
Черниця.
Все переможе щире каяття,
І гріх, і пекло перед ним зникають,
І райська брама настежи одкрита.
Згадай же, сестро, любую родину,
Пожалуй душу бідну, молоденьку,
За віщо ж має гинути вона?
Хвора.
Чернице, спогадай: стоїть у вашій книзі:
«Ніхто не має більшої любови,
Як той, хто душу поклада за друзів». 350
Ну, годі, я скінчила, ти вже знаєш,
І як осудиш, то вже знаєш за що.
Умовкла хвора, і черниця тихо
Сиділа, очі в землю опустивши...

15/IX.1896 р.

Хвилина розпачу
О горе тим, що врожені в темниці!
Що глянули на світ в тюремнеє вікно.
Тюрма — се кóло злої чарівниці,
Ніколи не розіб’ється воно.
О горе тим очам, що звикли бачить зроду
Каміння сіре, вогкий мур цвілий!
Їм сірим здасться все, як небо у негоду,
І світ, немов тюремний двір малий.
О горе тим рукам, що звикли у неволі
Носить кайдани ржаві та важкі,
На волю вирвуться, і там бридкі мозолі
Їм нагадають, хто вони такі. 351

Збірка «Думи і мрії» 161

О горе тим, що мають душу чесну!
Коли вони ще вірять у богів,
Благати мусять силу ту небесну:
«Пошли нам, Боже, чесних ворогів!»
О горе нам усім! Хай гине честь, сумління,
Аби упала ся тюремная стіна!
Нехай вона впаде, і зрушене каміння
Покриє нас і наші імена!

16/IX.1896 р.

* * *

О, знаю я, багато ще промчить 352
Злих хуртовин над головою в мене,
Багато ще надій із серця облетить, 353
Немов од вихру листячко зелене. 354
Не раз мене обгорне, мов туман,
Страшного розпачу отрутнеє дихання, 355
Тяжке безвір’я в себе, в свій талан
І в те, що у людей на світі є призвання.
Не раз в душі наступить перелом, 356
І очі глянуть у бездонну яму,
І вгляжу я в кохання над чолом 357
Строкату шапку блазня або пляму. 358
Не раз мій голос дико залуна, 359
Немов серед безлюдної пустині,
І я подумаю, що в світі все мана
І на землі нігде нема святині.
І, може, приведуть не раз прокляті дні
Лихої смерти грізную примару,
І знову прийдеться покинутій мені
Не жити, а нести життя своє, мов кару.

162 Том 5. Поетичні твори

Я знаю се і жду страшних ночей,
І жду, що серед них вогонь той загориться,
Де жевріє залізо для мечей,
Гартується ясна і тверда криця. 360
Коли я крицею зроблюсь на тім вогні, 361
Скажіть тоді — Нова людина народилась. 362
А як зломлюсь, не плачте по мені!
Пожалуйте, чому раніше не зломилась! 363
7/IX.1896

Ангел помсти
У темряві таємній серед ночі
До мене часто гість непевний прилітá,
Він поглядом жахає і вітá,
Мов зірка — Марс крівава, сяють очі.
Всміхається мені страшний послáнець,
Я бачу в усміху ненависть і любов, 364
На білих крилах червоніє кров,
Мов на снігу зорі вечірньої багрянець.
Він промовля мені слова страшні й великі,
В руках палає меч осяйний, огневий,
І в серці, наче поклик бойовий,
Здіймаються у мене співи дикі.
«Слова, слова, слова! — на них мій гість мовляє, —
Я ангел помсти, вчинків, а не слів,
Не думай же, що твій одважний спів
Других, а не тебе, до бою закликає.
Даю тобі сей меч, дарма, що ти не сильна,
Мій меч не тяжкий для одважних рук.
Чи ти боїшся смерти, кари, мук, 365
Ти, що була душею завжді вільна?»

Збірка «Думи і мрії» 163
Він подає свій меч, я хочу взяти зброю,
Але не слухає мене моя рука,
І лютість огнева із серця геть зника:
«Іди, — кажу йому, — я не піду з тобою.
Не жаль мені життя, а жаль тії людини,
Що у мені живе, що бачу я в другіх,
Коли ж її уб’ю, хай кара йде за гріх,
Не схочу пережить ганебної години.
Твоя слуга Кордé, одважная норманка, 366
В тіранах бачила тіранів цілий вік, 367
Але й в тірані їй з’явився чоловік,
Як над убитим крикнула коханка...».
Зникá північний гість, та погляд той і мова
Лишають в серці слід крівавий і страшний,
І вдень мені в очах стоїть той гість дивний,
А душу рве й гнітить нескінчена розмова...

Fiat nox! I

«Хай буде тьма!» — сказав наш бог земний. 368
І стала тьма, запанував хаос,
Немов перед створінням світа. Ні, ще гірше
Був той хаос, бо у ньомý були
Живі створіння, їх давила тьма.
Скрізь марища з хаосу виринали,
Лиха зараза, голод, злидні, жах —
Несвіцький жах усім морозив душу:
І найодважнішим ставало жаско,
Голодні крики слухаючи й стогін,
Що виринали, наче зо дна моря,
З юрби великої і темної. Здавалась
Ота юрба частиною хаосу
I «Хай буде ніч!» (лат.).

164 Том 5. Поетичні твори
І голосом його. Часами розлягалось
У темряві гукання: «Світла! Світла!»
І на відповідь чувся голос дужий
Земного бога з високости трону:
«Хай буде тьма!» І знов тремтів хаос.
О, не один нащадок Прометея 369
Блискучу искру з неба здобував, 370
І безліч рук до неї простягалось,
Мов до зорі, що вказує дорогу.
І розсипалась та велика искра
На искорки малесенькі, незначні,
І кожний искорку ховав, неначе скарб,
У попелі холодному віддавна;
Вона не гасла, тліла в тій могилі,
Та не давала ні тепла, ні світла.
А сміливий нащадок Прометея
Знаходив смутну долю свого предка:
Вигнання, муки, нерозривні пута,
Дочасну смерть у дикій самотині...
І досі так, о браття! й досі тьма.
Гей, озовіться! Страшно в сім хаосі.
Я чула голоси одважні, вільні,
Вони лунали, мов гукання в лісі, —
Тепер замовкли, і страшніше тиша
Мені здається, ніж була раніш.
Брати мої, нащадки Прометея!
Вам не орел розшарпав груди горді, —
Бридкі гадюки в серце уп’ялись.
Ви не приковані на тій кавказькій кручі,
Що здалека сіяє сніжним чолом,
Про в’язня звістку людям даючи!
Ні, ви поховані в землянках, звідки навіть
Не чутно брязкоту кайданів, ні стогнання,
Ні непокірних слів...
Гей, царю тьми! 371

Збірка «Думи і мрії» 165
Наш лютий вóроже! Недармо ти боїшся
Кайданів тих залізної музи́ ки!
Боїшся ти, що грізні, смутні гуки
Пройняти можуть і камінне серце. 372
А чим же ти заглушиш дикий голос
Хаосу темного, крик голоду й біди
І розпачливеє гукання «світла, світла»?
На нього завжді, як луна у горах,
Одважні, вільні голоси озвуться.
«Хай буде тьма!» — сказав ти, — сього мало,
Щоб зглушить хаос і Прометея вбить. 373
Коли твоя така безмірна сила,
Останній 374 вирок дай: «Хай буде смерть!»

25/XI.1896 р.

На вічну пам’ять листочкови,

спаленому приятельською рукою в непевні часи

Ой палкá ти була, моя пісне!
Як тебе починала співати, 375
В мене очі горіли, мов жар,
І зайнявся у грудях пожар.
Хтіла я тебе в серці сховати,
Та було моє серденько тісне, —
Ой палкá ти була, моя пісне!
Так, була моя пісня палкá.
Вислухáла товаришка спів,
Мов троянда уся паленіла,
І сльоза в неї в очах бреніла
Від гарячих, невтримливих слів,
І тремтіла подана рука...
Так, була моя пісня палкá.
Ти занадто палкá, моя пісне!
Як настала тревожна година, 376

166 Том 5. Поетичні твори

Запалилося слово вкінець
І спалило тонкий папірець...
Замість пісні — лежить пожарина. 377
Ой, глядіть, знову искорка блисне! 378
Ти занадто палкá, моя пісне!

26/XI.1896 року

* * *

Слово, чому ти не твердая криця,
Що серед бою так ясно искриться? 379
Чом ти не гострий, безжалісний меч,
Той, що здійма вражі голови з плеч?
Ти, моя щира, гартована мова,
Я тебе видобуть з піхви готова,
Тілько ж ти кров з мого серця проллєш,
Вражого ж серця клинком не проб’єш...
Вигострю, виточу зброю искристу,
Скілько достане снаги мені й хисту,
Потім її почеплю при стіні
Иншим на втіху, на смуток мені. 380
Слово, моя ти єдиная зброє,
Ми не повинні загинуть обоє!
Може, в руках невідомих братів
Станеш ти кращим мечем на катів. 381
Брязне клинок об залізо кайданів,
Піде луна по твердинях тіранів, 382
Стрінеться з брязкотом инших мечей,
З гуком нових, не тюремних речей.
Местники дужі приймуть мою зброю,
Кинуться з нею одважно до бою...
Зброє моя, послужи воякам
Краще, ніж служиш ти хворим рукам!

25/XI.1896 р.

Збірка «Думи і мрії» 167

Відгуки

(1896–1899)

Відгуки
Пролітав буйний вітер над морем,
По безмірнім, широкім просторі;
Білі хвилі здіймались висóко,
І знялися од вітру ще вище,
Загукали, як військо вороже,
Заглушили вони буйний вітер.
Пролітав буйний вітер в пустині,
По безкрайому, мертвому полі.
Закрутились пісковаті вихрі, 383
Простяглись геть під небо високе,
Наче велити люті, страшниї, 384
І розсипались, впавши звисока;
Смерть покрила слід буйного вітру.
Пролітав буйний вітер край вежі,
Що стояла самотно на кручі,
Там знайшов він Еолову арфу. 385
Він шарпнув її довгиї струни — 386
І всі струни озвалися співом,
Лагіднішим од вітру дзвінкого.
Буйний вітер замовк, пролетівши,
Але арфа ще довго бреніла...

1896

168 Том 5. Поетичні твори

Єврейська мелодія
Ти не мій! розлучив нас далекий твій край,
І вродлива чужинка забрала!
Ти там, може, знайшов незаказаний рай, 387
Я ж без тебе, мов квітка, зів’яла. 388
І зостались мені лиш пісні та думки...
Ті пісні наші бранці зложили,
Прислухаючись, як край Євфрату-ріки
Вавілонськиї верби шуміли. 389
Ті пісні не співались, у дні жалібні
Арфи висіли смутно на вітах
І гойдались, неначе журились, сумні,
По веселих утрачених літах.
На мовчазних устах не лунав тихий спів,
Він на крилах думок у пустиню,
У зруйноване божеє 390 місто летів
І оплакував рідну святиню:
«Ти в руінах 391 тепера, єдиний наш храм,
Вороги найсвятіше сплямили,
На твоїм алтарі неправдивим богам 392
Чужоземці вогонь запалили. 393
Всі пророки твої від тебé відреклись,
І левітів немає з тобою. 394
Хто погляне на стіни, величні колись,
Покиває, сумний, головою.
Ти не наш, але вірними будуть тобі
На чужині ізраільські люде, — 395
Що Господь сам обрав за святиню собі,
Те довіку святинею буде!»

Збірка «Думи і мрії» 169
Милий мій! ти для мене зруйнований храм, —
Чи я зрадити маю святині
Через те, що віддана вона ворогам
І чужій, неправдивій богині?

26/VI.1896 р.

170 Том 5. Поетичні твори

Ave regina! I
Безжалісна музо! куди ти мене завела?
Навіщо ти очі мені осліпила згубливим промінням своїм?
Навіщо ти серце моє одурила, привабила маревом щастя? 396
Навіщо ти вирвала в мене слова, що повинні б умерти зо мною? 397
Ти квітами серця мого дорогу собі устелила,
І крів’ю його ти окрасила шати свої, 398
Найкращиї думи мої вінцем золотим тобі стали. 399
Ти, горда цариця, мене повела за собою,
Мов бранку-невільницю в ході твоїм тріумфальнім.
Іду я окована міцно, і дзвонять кайдани мої. 400
Ти, владарко, все одбіраєш од мене, 401
Усі таємні свої скáрби тобі я повинна віддати 402
І килим, що виткали мрії, під ноги тобі простелити.
Моє божевілля собі ти взяла за актьора,
Щоб грало закохані ролі тобі на потіху.
Невже тобі заздро, богине, на вбогеє щастя моє?
Те щастя — то був тілько сон. Ти голосом гучним
Від нього мене пробудила, гукнувши:
«Прокиньсь, моя бранко, ти мусиш служити мені!
Співай мені пісню, ту пісню, що спить в твоїм серці, 403
Торкни ту струну в своїй арфі, що досі іще не бреніла,
Всі струни озватися мусять хвалою мені.
Я дам тобі пишні дарунки, забудеш недолю свою».
Даремне хотіла я арфу свою почепити 404
На вітах плакучих смутнóї верби 405
І дати велику присягу, що в світі ніхто не почує
Невільничих співів моїх.
Ти глянула поглядом владним, безжалісна музо,
І серце моє затремтіло, і пісня моя залунала, 406
А ти, моя влáдарко горда, втішалася піснею бранки,
І очі твої променіли вогнем переможним, 407
І вабив мене той огонь і про все заставляв забувати.
I Радуйся, царице! (лат.)

Збірка «Думи і мрії» 171
Все я тобі заспівала, і те, чого зроду нікому, 408
Навіть самій собі, вголос казати не хтіла.
Все ти від мене взяла. Де ж твої подарунки, царице?
Ось вони, пишні дари: сльози — коштовниї перли, 409
Людське признання — холодний кришталь,
Смуток мене одягає чорним, важким оксамитом,
Тілько й скрашає жалобу — жалю крівавий рубін. 410
Гарна одежа для бранки, що йде в тріумфальному ході. 411
Радуйся, ясна царице, бранка вітає тебе!

1896.VIII.21

172 Том 5. Поетичні твори

To be or not to be?.. I
Стій, серце, стій! не бийся так шалено. 412
Вгамуйся, думко, не літай так буйно!
Не бий крильми в порожньому просторі.
Ти, музо винозора, не сліпи
Мене вогнем твоїх очей безсмертних!
Дай руку, притули мене до свого лона.
Тобі я віддала усе, що мáла,
Подай мені великую пораду.
Дивись: навколо нас великі перелоги,
І дикі пущі, і високі кручі,
І темні, тихі води. Подивись:
Шляхів нема, а тілько де-не-де
Поплутані стежинки йдуть на безвість.
Он люде — мало їх — оруть ті перелоги,
Он з пущі ледве чутно стук сокири,
З високих круч лунá орлиний клекіт,
Лиш тихі води все стоять мовчазно,
І тілько часом камінь з круч зірветься,
Впаде і кане в темні, тихі води, — 413
Розійдеться і зникне круг тремтячий.
Скажи мені, пораднице надземна,
Куди мені податись у просторі?
Чи 414 маю я здійняти срібло-злото
З своєї ліри і скувати рало,
А струнами сі крила прив’язати,
Щоб тінь не падала на вузьку борозну,
Зайняти постать поряд з тими людьми,
Орати переліг і сіяти, а потім —
А потім ждати жнив, та не для себе?
Чи, може, кинутись туди, у пущу,
І в диких нетрах пробивать дорогу
З сокирою в руках і з тонкою пилою,

I Бути чи не бути? (англ.)

Збірка «Думи і мрії» 173

Поки який гнилий, великий стовбур
Впаде й задавить серед хащів темних? 415
Чи, може, злинути орлицею високо,
Геть понад кручі, у простор безмежний,
Вхопити з хмари ясну блискавицю,
Зірвати з зірки золотий вінець
І запалати світлом опівночі?
А щó, коли те світло миттю згасне,
Як метеор, і темрява чорніше,
Страшніше здасться, ніж була раніш?
А щó, коли не стане в мене сили,
Вогонь обпалить крила й я впаду,
Неначе камінь, що зірвався з кручі,
Туди, у темні води, в глибину, 416
В холодну тишу, і недовго буде
Тремтіти круг на площині води?
Мовчиш ти, горда музо! тілько очі
Спалахнули вогнем, барвисті крила
Широким пóмахом угору здійнялись
І сплéснули... О, чарівнице, стій!
Візьми мене з собою, линьмо разом!

1896.IX.10

174 Том 5. Поетичні твори
З пропащих років

1

Я знаю, так, се хвориї примари, — 417
Не час мені вмірати, не пора.
Та налягли на серце чорні хмари
Лихого пречуття, душа моя вміра!
Вдяглися мрії у смуткóві шати
І понесли мене в дивний, мовчазний край,
І там прийняв мене в зелениї палати 418
Плакучих верб і кіпарисів гай. 419
Серпанком чорним жалібниці-мрії
Мені покрили очі, змеркнув світ,
І залунали скарги жалібниї 420
Моїх покинутих пісень-сиріт.
Пісні вернулись плакать на могилі
Палкого серця, що носило їх,
Вони були між людьми гості милі,
Та не прийняв ніхто їх за своїх.

1896.XII.28

2

Обгортá мене туга, болить голова,
Стіни й стеля гнітять, мов темниця...
Де ж ви, де, мої щирі, одважні слова?
Де поділась моя чарівниця,
Молода моя муза, і горда, й смутна,
Жалібниця-порадниця тиха?
Я ж без неї тепера така самотнá
Серед сьóго безкрайого лиха.

Збірка «Думи і мрії» 175

Сеє лихо моє, мов туман восени,
Без краси-блискавиці, без грому,
Без раптового вихрю буйнóї весни,
Що гуляє по гаю густому.
Навіть муза боїться вступити сюди,
В сей осінній туман небарвистий,
Кличе здáлека: «Встань і за мною ходи
Тим шляхóм, що сіяє сріблистий.
Кожна зірочка снігу нам буде в очáх,
Наче справжняя зірка, зоріти,
Будуть зорі встилати розложистий шлях,
Наче шлях тріумфатора квіти.
Будуть сніжниї зорі таночки вести 421
З буйним вітром, мов кóло дівоче.
Адже правда, моя вихованко, і ти
До зірок полинула б охоче?..»
Вабить, кличе далекая муза мене,
Мов гарячка наводить примари,
А навколо туман, наче море сумне...
Чом його не розвіють сі чари?

1897.I.19

176 Том 5. Поетичні твори

До товариша
Чи згадали хоч раз ви про мене в тюрмі, 422
Як про вас я спогадую, хвора?
Як ростинам бракує життя в вогкій тьмі, 423
Так обом нам бракує простора. 424
Ох, тепера мене у недолі моїй 425
Не один добрий друг потішає: 426
«Не годиться журитись в пригоді такій, 427
Адже иншим ще гірше буває!» 428
Та які се слова і даремні, й нудні, 429
Хоч порадники щирі й охочі.
Якби знали сі люде, які то сумні 430
Дні без сонця, без місяця ночі! 431
Та ще гірше, ніж болі й неволя тісна, 432
Ся єдиная думка вбиває, 433
Ся розвага людська і ганебна, й страшна: 434
«Адже иншим ще гірше буває!» 435
В тім і жаль, що хоч би ми черпати могли
Непомірними чашами горе,
Скілько б ми таких кубків гірких не пили, — 436
Ще зостанеться цілеє море;
В тім і лихо, що, скілько б вінків не плели 437
Для робітників діла і слова, 438
Скілько б терну на тії вінки не стяли, — 439
Ще зостанеться ціла діброва!

19/I.1897 року

Збірка «Думи і мрії» 177

* * *
Як дитиною, бувало,
Упаду собі на лихо, 440
То хоч в серце біль доходив, 441
Я собі вставала тихо. 442
«Що, болить?» — мене питали, 443
Але я не признавалась —
Я була малою горда, —
Щоб не плакать, я сміялась.
А тепер, коли для мене 444
Жартом злим кінчиться драма, 445
І от-от зірватись має 446
Гостра, злобна епіграма, —
Безпощадній зброї сміху 447
Я боюся піддаватись,
І, забувши давню гордість,
Плачу я, щоб не сміятись.

2/II.1897

178 Том 5. Поетичні твори

Романс
Не дивися на місяць весною,
Ясний місяць наглядач цікавий,
Ясний місяць підслухач лукавий, 448
Бачив він тебе часто зо мною 449
І слова твої слухав колись.
Ти се радий забуть? Не дивись,
Не дивися на місяць весною.
Не дивись на березу плакучу,
На березі журливеє віття
Нагадає тобі лихоліття,
Нагада тобі тугу пекучу,
Що збратала обох нас колись.
Ти се радий забуть? Не дивись,
Не дивись на березу плакучу.

2/II.1897

Збірка «Думи і мрії» 179

Кримські відгуки

I
Імпровізація
В гáю далекім, в гущавині пишній,
Квіти гранати палкі розцвітають,
Мов поцілунки палкі на устах
Иншим палким поцілункам назустріч, 450
Мов поцілунки рубінових уст...
Спи, моє серце! нехай там у гаю
Квіти гранати палкі розцвітають...
Вітри північні тремтять, затихаючи,
Між запашними кущами лавровими,
Наче зітхання жаги,
Наче ті лаври стрівання таємнеє
Любо ховають од світа цікавого
Листом ласкавим густим...
Спи, моє серце! хай вітри північниї 451
В лаврах лагідних тремтять, затихаючи...
До кіпариса магнолія пишная 452
Чолом заквітчаним ніжно схилилася,
Як молода до свого нареченого.
Білиї квіти тремтять в темних кучерях, 453
Але серпанка немає на їх.
Щире кохання, не вкрите серпанками...
Спи, моє серце! хай пишна магнолія
До кіпариса стрункого схиляється.
З темного моря білявая хвилечка
До побережного каменя горнеться, 454
Пестощі, любощі, сяєво срібнеє
Хвиля несе в подарунок йому;

180 Том 5. Поетичні твори

Темне чоло побережного каменя
Хвилі коханій назустріч засяяло.
Пестощі, любощі, сяєво срібнеє...
Спи, моє серце! хай хвиля білявая
До побережного каменя горнеться...

1897 Ялта

ІІ
Уривки з листа

(до І. М. Ст-ка)

Товаришу мій! не здивуйте з лінивого вірша,
Рифми, дочки безсонних ночей, покидають мене, 455
Рóзмір, неначе химерная хвиля,
Розбивається раптом об кожну малу перешкоду,
Ви даремне шукали б у ньому дев’ятого валу,
Могутньої хвилі, що такт одбива течії океана.
Думки́ навіває мені тепер Чорнеє море, —
Дике, химерне воно, ні ладý, ні закону не знає:
Вчора грало-шуміло воно
При ясній, спокійній годині, 456
Сьогодня вже тихо й лагідно до берега шле свої хвилі,
Хоч вітер по горах шалено жене сиві хмари.
Так би й лежала я завжді 457 над сею живою водою,
Дивилась би, як без жалю сипле перли вона й самоцвіти
На побережне каміння,
Як тіні барвисті від хмарок злотистих
Проходять по площині срібно-блакітній
І раптом зникають,
Як білая піна рожевіє злегка,
Немов соромливе обличчя красуні,
Як гори темніють, повиті у білі серпанки,
Вони так спокійно стоять,
Бо їх стереже колонада сумних кіпарисів, 458
Поважних, високих... 459
· · · · · · · · · ·

Збірка «Думи і мрії» 181
Я тілько що знов прочитала
Ваш дужий, неначе у крицю закований,
Міцно узброєний вірш.
Як же за нього 460 я маю віддячити вам? 461
Байку хіба розкажу, а «мораль» ви сами вже виводьте. 462
Битим шляхóм та крутим 463
Їхали ми на узгір’я Ай-Петрі; 464
Вже поминули сади-виногради рясні, кучеряві,
Що покривають підніжжя гори, наче килим розкішний, 465
Ось уже й лаврів, поетами люблених,
Пишних магнолій не видко, 466
Ані струнких кіпарисів, густо повитих плющем, 467
Ані платанів розкішних наметів.
Тілько стрічалися нам земляки наші, білі берези,
Явори й темні дуби, до негоди та борвію звиклі,
Але й вони вже зостались далеко за нами, 468
Тілько терни, будяки та полинь товари́ шили нам у дорозі,
Потім не стало і їх.
Крейда, пісок, червонясте та сіре каміння
Скрізь понад шляхом нависло, неплідне та голе,
Наче льоди на північному морі.
Сухо, нігде ні билини, усе задавило каміння,
Наче довічня турма.
Сонце палке сипле стріли на білую крейду,
Вітер здійма порохи,
Душно... води ні краплини... се наче дорога в Нірванну, 469
Країну всесильної смерти...
Аж ось на шпилі,
На гострому, сірому камені бли́ снуло щось, наче плóмінь:
Квітка велика, хороша, свіжі пелюстки розкрила, 470
І краплі роси самоцвітом блищали на дні.
Камінь пробила вона, той камінь, що все переміг,
Що задавив і могутні дуби,
І терни непокірні.

182 Том 5. Поетичні твори
Квітку ту вчениї люде зовуть Saxifraga, 471
Нам, поетам, годиться назвати її «ломи-камінь»
І шанувать її більше від пишного лавру. 472

1897 Ялта

III
Східна мелодія
Гори багрянцем крівавим спалахнули, 473
З промінням сонця західним прощаючись, — 474
Так моє серце жалем загорілося, 475
З милим, коханим моїм розлучаючись. 476
Геть понад морем, над хвилями синіми 477
В’ються, не спиняться чаєчки білиї, — 478
Де тебе мають шукати на бéзвісті, 479
Милий мій, думи мої бистрокрилиї? 480
В себе на вежі вогонь запалила я,
Любий, твого воріття дожидаючись, 481
Хай він просвітить по морю доріженьку,
Щоб не зблудив ти, з чужини вертаючись.
Світе мій! буду тебе дожидатися, 482
В чорну, смутнý фереджію I повитая,
І посажу кіпарисову гілочку, 483
Буде щодня вона слізьми политая.
А як повернешся, я покажу тобі 484
Той кіпарис мій в садочку квітчатому,
Здійметься він над всіма мінаретами 485
В краю сьому на мечеті багатому.

5 ноября 1897
Ялта

I Фереджія — покривало магометанок. — Л. У.

Збірка «Думи і мрії» 183

IV
Мрії
У дитячі любі роки,
Коли так душа бажала
Надзвичайного, дивнóго,
Я любила вік лицарства. 486
Тілько дивно, що не принці, 487
Таємницею укриті, 488
Не вродливі королівни
Розум мій очарували. 489
Я дивилась на малюнках
Не на гордих переможців,
Що, сперечника зваливши,
Промовляли люто: «здайся!» 490
Погляд мій спускався нижче,
На того, хто розпростертий,
До землі прибитий списом, 491
Говорив: «Убий, не здамся!» 492
Не здававсь мені величним
Той завзятий, пишний лицарь,
Що красуню непокірну
Взяв оружною рукою;
Тілько серце чарувала 493
Бранки смілива відповідь:
«Ти мене убити можеш,
Але жити не примусиш!» 494
Роки любиї, дитячі,
Як весняні води, зникли,
Але гомін вод весняних 495
Не забудеться повіки. 496
Він, було, мені лунає
У безсонні довгі ночі

184 Том 5. Поетичні твори

І єднається так дивно
З визерунками гарячки: 497
Мріє стеля надо мною,
Мов готичнеє склепіння,
А гілки квіток сплелися 498
На вікні, неначе ґрати.
Од вікна до мене в хату
Червонясте світло впало, — 499
Чи то вуличнеє світло?
Чи то полиски пожежі?
Що се так шумить невпинно?
Навісний, безладний гомін!
Чи в крові гарячка грає,
Чи війна лютує в місті? 500
Чи се лютий біль у мене
Тихий стогін вириває,
Чи то стогне бранець-лицарь, 501
Знемагаючи на рани? 502
«Хто живий у сьому зáмку?
Хто тут має серце в грудях?
Другом будь, зійди на вежу,
Подивись на бойовисько!
Подивись на бойовисько,
Хто кого перемагає?
Чи над лавами ще в’ється
Корогва хрещата наша? 503
Коли ні, — зірву завої!
Хай джерелом кров поллється, 504
Будь проклята кров ледача,
Не за рідний край пролита!
Ні, я чую наше гасло! 505
Ось воно все голосніше...

Збірка «Думи і мрії» 185

Зав’яжіть тісніше рани,
Шкода кров губити марне!..» 506
Так дитячі мрії грали
Між примарами гарячки.
А тепер? — гарячка зникла,
Але мрії не зникають.
І не раз мені здається,
Що сижу я у полоні
І закута у кайдани
Невидимою рукою.
Що в руці у мене зброя
Неполамана зосталась, 507
Та порушити рукою
Не дають мені кайдани.
Глухо так навколо, тихо,
Не шумить гарячка в жилах,
Не вчувається здалека
Дикий гомін з бойовиська. 508
Так і хочеться гукнути,
Наче лицарь мрій дитячих:
«Хто живий? Зійди на вежу,
Подивися наоколо! 509
Подивись, чи в полі видко
Нашу чесну короговку?
Коли ні, — не хочу жити,
Хай мені відкриють жили, 510
Хай джерелом кров поллється,
Згину я від згуби крові. 511
Будь проклята кров ледача,
Не за чесний стяг пролита!» 512

Ялта 18/XI.1897 р.

186 Том 5. Поетичні твори

V

Зимова ніч на чужині
— Розваж мене, Музо, моя ти порадо! 513
Так важко в сей вечір на серці мені! 514
Де ж ти забарилась? Колись ти так радо
Летіла на поклик мій в кращиї дні. 515

Муза.

Дармá нарікати! Не я забарилась, 516
Я часто край тебе стояла, ждучи
Твого привітання, але ти журилась,
Самотно мовчазниї сльози ллючи. 517
— О Музо, не згадуй ту люту годину,
Журби не буди, бо вона сторожка,
Мов хижая птиця, — засне на хвилину,
І зó сну її кожний шелест ляка.
Настрой свою ліру, гучну, невидиму, 518
Струна струні стиха нехай промовля,
І вслід за тобою я голос вестиму, 519
А думка хай вільно по світі гуля.
Муза.
Співай же за мною
Про те, як весною 520
Усе відживається знов,
Про квіти весняні
І речі кохані, 521
Про першу весняну любов.
— Ні, Музо, ся пісня незграйно лунає!
Чомусь я на голос її не зведу,
Мій голос журливеє щось починає,
А струни твої на веселім ладу.
Лишімо сю пісню...

Збірка «Думи і мрії» 187

Муза.
Утнімо другої,
Поки не розстроївся лад!
«Підківки искристі! 522
Дівки танцюристі!
Гей, пари, ставайте всі в ряд!»
— Ми, Музо, не щиро сю пісню співали,
Мені вона завжді чужая була, —
В той час, як навколо усі танцювали,
Я тілько таємниї сльози лила. 523
Муза.
Нема нам з тобою
Веселого строю,
Судились нам инші 524 пісні.
Співаймо поважно
Про те, як одважно
Герой уміра на війні. 525
Він рад серед бою
Лягти головою,
Аби не впустить корогви, 526
Він чесно поляже,
Товаришам скаже:
«Я вдержав, держіть тепер ви!»
— Ой, Музо! ся пісня двусічна, мов зброя, 527
І будить одвагу, й жалю завдає:
Ти згадуєш в пісні погибель героя,
Я згадую в думці безсилля моє. 528
Поки я недужа, не клич до відваги, 529
В заржавілих піхвах меча не воруш. 530
Мені тепер сумно, я прагну розваги,
Прошу тебе, свіжої рани не руш!

188 Том 5. Поетичні твори

Муза.

Химерні ви, люде! серця ваші хворі 531
Від всього займаються жалем страшним,
Згадай, як колись ти на ясниї зорі 532
Зо мною дивилась під небом рідним.
Чи в сій стороні закривають так щільно
Небесну красу кіпариси сумні, 533
Що пісня твоя не літає так вільно 534
До самого неба, як в давниї дні? 535
Невже отсих гір золота верховина 536
Для тебе сумна, мов тюремна стіна? 537
Замовкни ж ти, пісне моя лебедина, 538
Бо хутко порветься остання струна... 539
— Стій, Музо, ображена, горда богине!
Даремне твій спів безнадійно луна, 540
Скоріш моє серце раптово загине,
Ніж в тебе порветься остання струна!.. 541
Згадай, як у літниї ночі безхмарні 542
Крізь ті кіпариси світили зірки, — 543
Були наші мрії хоч смутні, та гарні,
Немов у жалóбі вродливі жінки.
Нехай же тепер тумани́ непрозорі
Вкривають і небо, і серце моє, —
В піснях наших завжді сіятимуть зорі,
Вони там лишили проміння своє.
Згадай, як ми співом стрівали світання: 544
Мінилася ясна зоря, мов рубін, 545
Шарілося море від сонця вітання,
По той бік затоки лунав тихий дзвін.
Нехай тепер щастя зайшло, як і сонце,
Марою насунулась ніч дощова,
А завтра знов сонце загляне в віконце
І збужене серце моє заспіва. 546

Збірка «Думи і мрії» 189

Згадай, як удень ми стояли з тобою 547
На скелі гарячій, на кручі стрімкій,
Я вчилася пісні в морського прибою,
А ти прислухалась, який в ньому стрій.
Нехай я отруєна злою журбою,
Та в пісні на всяку отруту є лік;
Ми слухали пісню морського прибою, —
Хто чув її раз, не забуде повік.
Згадай, як захід у вогнистиї шати 548
Верхівля гори одягав крем’яні, —
Палали в гущавині квіти гранати,
А в серці моєму палали пісні.
Нехай мої співи й садочки квітчаті 549
Заснули, оковані сном зимови́ м, —
Весною й пісні, і квітки на гранаті 550
Вогнем загоряться новим! 551

29.XII.1897 Ялта

190 Том 5. Поетичні твори

VI
Іфігенія в Тавріді
(Драматична сцена) 552

Діється в Тавріді, в місті Партеніті, 553 перед храмом Артеміди
Таврідської.
Місце над морем. Море вдається затокою в скелистий берег.

При самому бéрезі голі, дикі, сіро-червоні скелі, далі узгір’я, по-
росле буйними зеленощами: лаврів, магнолій, олив, кіпарисів по

горі 554 цілий гай. Високо над кручею невеликий півкруглий пор-
тик. Скрізь по узгір’ю межи деревами біліють сходи, що спуска-
ються до храма. З лівого боку, на самій сцені, великий портал

храма Артеміди з дорійською колонадою і широкими сходами.
Недалеко від храма між двома кіпарисами статуя Артеміди на

високому подвійному п’єдесталі; долішня частина п’єдесталу ро-
бить чималий виступ, немов олтарь, 555 на виступі горить вогонь.

Від храма до моря йде стежка, виложена мармором, вона спуска-
ється в море сходами. 556

З храма виходить хор дівчат таврідських у білих одежах і в зе-
лених вінках. Дівчата несуть квіти, вінки, круглі, плисковаті ко-
шики з ячменем і сіллю, амфори з вином та олієм, чарки і фіа-
ли. Дівчата прикрашують п’єдестал статуї квітками та вінками

і співають.
Хор дівчат.
Строфа.
Богине таємнá, велична Артемідо,
Хвала тобі!
Хвала тобі, холодна, чиста, ясна,
Недосяжнá!
Антістрофа.
Горе тому, хто зухвалий подивиться
На непокриту богині красу,
Горе тому, хто руками нечистими
Шати пречисті богині торкне, —

Збірка «Думи і мрії» 191
Тіні, спотворені місячним сяєвом,
Кращими будуть, ніж образ його,
Рідная мати, на нього споглянувши,
Рідного сина свого не пізнá.
Строфа.
Заступнице міцна коханої Тавріди,
Хвала тобі!
Хвала тобі, потужна, невблаганна
Богине стріл!
Антістрофа.
Горе тому, хто словами безчельними
Грізну богиню образить здола,
Горе тому, хто не склонить покірливо
Гордеє чоло — богині до ніг.
Місячний прóмінь скоріш не дістанеться
До океана глибокого дна,
Аніж не влучить стріла Артемідина
В серце безумця зухвале, палке.
З храма виходить Іфігенія в довгій одежі 557 і з срібною діадемою
над чолом.
Строфа.
Іде богині жриця наймиліша, —
Віддаймо честь!
Віддаймо честь! її сама богиня
Обрала нам.
Антістрофа.
З краю далекого, з краю незнаного
Нам Артеміда її привела,
Все таємниця в дівчини величної,
Рід її, плем’я і ймення само.
В гаю святому у ніч Артемідину
Жертву таємну приносили ми,
Там показала нам в сяєві срібному
Сюю дівчину богиня сама.

192 Том 5. Поетичні твори

Іфігенія тим часом бере велику чарку в одної з дівчат і фіал у дру-
гої, третя дівчина наливає їй в чарку вино, четверта олій у фіал,

Іфігенія зливає вино і олій на вогонь, потім посипає олтарь свяче-
ним ячменем та сіллю, беручи те з кошиків, що подають дівчата.

Іфігенія (приносячи жертву).
Вчуй мене, ясна богине,
Слух свій до мене склони!
Жертву вечірню, сьогодня 558 подану, ласкаво прийми.
Ти, що просвічуєш путь мореходцям, на хвилях
заблуканим,
Наші серця освіти!
Щоб ми стояли, тебе прославляючи,
Серцем і тілом, і думкою чистиї, 559
Перед твоїм олтарем.
Хор.
Слава тобі!
Срібнопрестольная,
Вічно-осяйная,
Дивно-потужная!
Слава тобі!
Іфігенія.
Ти, переможная, стрілами ясними
Темряву ночі ворожу поборюєш, —
Нам свою ласку з’ясуй!
Темниї чари, таємні наслання Еребові, 560
Нам поможи побороть!
Хор.
Слава тобі!
Срібнопрестольная,
Вічно-осяйная,
Дивно-потужная!
Слава тобі!

Збірка «Думи і мрії» 193
Іфігенія віддає дівчатам чарку і фіал, робить знак рукою,
і дівчата йдуть у храм. Іфігенія ворушить багаття на олтарі,
щоб ясніше горіло, поправляє покраси.
Іфігенія (сама).
Ти, срібнолука богине-мисливице,
Чести і цноти дівчат обороннице,
Поміч свою нам подай!..
(Падає на коліна перед олтарем і простягає в розпачі руки до
статуї.)
Прости мене, величная богине!
Устами я слова сі промовляю,
А в серці їх нема...
(Встає, одступає від олтаря і дивиться на море.)
А в серці тілько ти,
Єдиний мій, коханий рідний краю!
Все, все, чим красен людський вік короткий,
Лишила я в тобі, моя Елладо. 561
Родина, слава, молодість, кохання
Зосталися далеко за морями,
А я сама на сій чужій-чужині,
Неначе тінь забутої людини,
Що по Гадесових полях блукає, 562
Сумна, бліда, безсила, марна тінь...
(Іде 563 на сходи портала і притуляється до колони.)
Холодний мармор, — тілько ж і притулку!
А як було я голову схиляла
До матері коханої на груди 564
І слухала, як рідне серце билось...
Як солодко було тримать в обіймах
Тоненький стан мого хлоп’ятка-брата,
Мого золотокудрого Ореста... 565
Латóни дочко, сестро Аполлóна! 566
Прости своїй рабині спогад сей!..
Хоч би мені вітри́ принéсли звістку,
Чи там живий ще мій шановний батько

194 Том 5. Поетичні твори
І люба матінка... Сестра моя, Електра, 567
Вже досі одружилась. А Орест?
Він досі вже на грищах олімпійських
Отримує вінці. Як мусить гарно
Оливи срібне листя одбивати
Против злотистих кучерів його.
Та не за прудкість візьме надгороду,
Хіба за діск, бо завжді Ахіллес
Вінці за прудкість брав. Чи він живий,
Мій Ахіллес?.. Тепер уже не мій, —
Там, може, Еллінка 568 або троянська бранка
Зове його своїм... О Артемідо,
Ратуй мене від мене, захисти!

(Сходить знов додолу і сідає на найнижчому щаблі сходів під кіпа-
рисом.)

Як зашуміли смутні кіпариси!
Осінній вітер... Хутко вже й зимовий 569
По сій діброві звірем зареве,
Закрутиться на морі сніговиця,
І море з небом зіллється в хаос!
А я сидітиму перед скупим багаттям,
Недужа тілом і душею хвора;
Тоді ж у нас, в далекій Арголіді, 570
Цвістиме любо вічная весна,
І підуть в гай аргоськиї дівчата
Зривати анемони та фіалки. 571
І може... може, спом’януть в піснях
Славутню Іфігенію, що рано
Загинула за рідний край... О Мойро! 572
Невже тобі, суворій, грізній, личить
Робити пóсміхи над бідними людьми?!..
Стій, серце вражене, вгамуйся, горде,
Чи нам же, смертним, на богів іти?
Чи можем ми змагатись проти сили
Землерушителів і громовладців?
Ми, з глини створені... А хто створив нас?

Збірка «Думи і мрії» 195
Хто дав нам душу і святий вогонь?
Ти, Прометею, спадок нам покинув 573
Великий, незабутній! Тая искра,
Що ти здобув для нас від заздрих Олімпійців, 574
Я чую пал її в своїй душі, —
Він, мов пожежі пломінь, непокірний,
Він висушив мої дівочі сльози
В той час, як я одважно йшла на жертву
За честь і славу рідної Еллади.
Ви, еллінки, що сльози проливали,
Як Іфігенію на славну смерть вели,
Тепер не плачете, що ваша героїня
Даремне на безслав’ї тихо гасне?
(Стає перед олтарем.)
Навіщо ти мене, богине, вратувала, 575
В далекую чужину завела?
Кров еллінки була тобі потрібна,
Щоб погасити гнів проти Еллади, —
Чому ж ти не дала пролити кров?
Візьми її, — вона твоя, богине!
Нехай вона не палить жил моїх!

(Дістає з-за олтаря жертовний ніж, одкидає плащ і заміряється ме-
чем проти серця, але раптом пускає меч додолу.)

Ні, се не варт нащадка Прометея!
Коли хто вмів одважно йти на страту,
Той мусить все одважно зострічать!
Коли для слави рідної країни
Така потрібна жертва Артеміді,
Щоб Іфігенія жила в сій стороні
Без слави, без родини, без імення, — 576
Хай буде так.
(Смутно похиливши голову, іде до моря, спиняється на найвищому
щаблі сходів, що спускаються в море, і дивиться який час у простор.)
Аргóсе, рідний мій!
Воліла б я сто раз в тобі умерти,
Ніж тута жити! Води Стікса й Лети 577

196 Том 5. Поетичні твори
Не вгасять спогадів про любий рідний край!
Тяжкий твій спадок, батьку Прометею!
Тихою, рівною ходою віддаляється в храм.

Villa Iphigenia
15/I.1898 p.

VII
Весна зимова
Тихо і тепло, так наче і справді весна.
Небо неначе спалахує часом від місяця ясного світла,
Міняться білі хмаринки то сріблом, то злотом; 578
Ледве на місяць наплине прозорая хмара,
Кóло на ній засіяє, мов одсвіт далекий веселки.
Зорі між дрібними хмарками 579 наче таночки заводять,
Сніг на верхівлі узгір’я блищить так яскраво,
Що видається не раз, мов займаються раптом вогні вартові; 580
Матовим сріблом біліють дахи на будинках,
Тіні різкі вирізняють балкони, тонкі балюстради, 581
А кіпариси між ними здаються високими вежами замків,
Листя широке магнолій важке, нерухоме
Кованим сріблом здається;
Тінь фантастична латаній лягла на блискучий поміст марморовий.
Лаври стоять зачаровані, жаден листок не тремтить.
Тихо в садку, тихо в місті, бо пізня година.
Вже й на горі, у будинках вогнів не багато лишилось 582
Злотом червоним горіти. — Скрізь тихо; 583
Тілько поток невидимий гірський, як млиновеє кóло, шумить; 584
Пісня часами озветься десь, ледве лунає... 585
Часом по вулиці люде проходять безгучно, мов тіні;
Море далеко леліє так ніжно, як мрія.
Легкі тумани серпанками сонні долини вкривають.
Тихо і тепло... І сон не бере, і робота не йде. 586

Збірка «Думи і мрії» 197
Я похожаю по свому балконі, що довгий, високий,
Мов корабельний чердак. 587 Видко звідти всі гори, 588
Неба широкий намет і далекеє море,
Звідти легше й думкам розлітатись по всіх українах...
Довго я так похожала, а мрії та думи снувались,
Мов на колóвроті прядиво тонке, порветься та й знову прядеться.
Часто літали думки мої в сторону рідну, —
Снігом повита, закована льодом, лежить вона ген за горами. 589
Иншії гори згадались мені, вулиці инші й будинки, 590
Тілько той самий ясний місяченько освічує їх в сю хвилину. 591
Хто там спить? хто не спить? в кого в вікні видко світло?.. 592
Раптом чогось я згадала велику, сувору будову, 593
Брами з важкими замкáми, сторóжу й високу ограду, 594
А за оградою — вас, мій товаришу, в клітці тюремній. 595
Щó, коли ви не спите в сю хвилину? 596
Щó, коли місяць крізь ґрати освічує стіни порожні
Світлом холодним і жаским? — Ви, може, в вікно подивились,
Може, вам видко при місяці місто і вулиці, й гори...
Сон не бере, і робота не йде, ніч така ясна і — довга...
Раптом зійшла я з балкону і двері засунула міцно.
Тяжко чогось мені стало в тому чарівному садочку. 597
Зорі чогось затремтіли, і небо стемніло, —
Може, туман застелив, може, погляд у мене змінився.
1898. Ялта

198 Том 5. Поетичні твори

* * *

[Пам’яті C. M.] I

...Порвалася нескінчена розмова.
Тремтить вона, мов пóрвана струна,
В моєму серці. Від одного слова
Розкрилася в душі моїй труна.
Повстала туга, сном важким приспана,
Повстала велитом і досягла до хмар,
Жаль запалав, прибоєм океана
Загомонів страшний його пожар. 598
Ох, той пожар у других будить силу,
Ту, що Бастілії тіранів розбивá, 599
Що визволя́ з кайданів волю милу, —
У мене будить він слова, слова!
Товаришу! не можу я мовчати,
Лежить таке прокляття на мені, 600
Що мушу тугу словом зустрічати:
Вони дзвінкі, мої думки сумні.
Часи глухонімиї не заглушать
Дзвінких думок, вони бренять, бренять, —
Отак невільники руками ледве рушать,
Як на руках кайдани задзвенять. 601
Нехай же дзвонять голосно кайдани, 602
Не буду заглушать. Коли б могли 603
Вони збудить луну і розтроюдить рани
В серцях людей, що мохом поросли; 604
Коли б кайданів брязкіт міг ударить
Перуном в тії зáспані серця, 605
Спокійні чола соромом захмарить
І нагадать усім, що зброя жде борця;

I С. М. — Сергій Мержинський.

Збірка «Думи і мрії» 199

Коли б та зброя здійнялась до бою,
Загомоніла б так, мов туча градовá, —
Тоді б замовкли вже сами собою
Кайданів брязкіт і такі слова. 606

14.VII.1898

200 Том 5. Поетичні твори

У пустині

Сказав Господь: «Мені належить помста! 607
Той, хто не вірить у дивá госпóдні,
Не вартий бачить їх. Поки не згине
Остатній з вас, отруєних зневір’ям,
Не ввійде мій народ в обітованну землю!» — 608
Так говорив Господь через свого пророка, 609
І слово божеє лунало сумно
Серед пустині. Потім наш пророк
Зійшов на гору, щоб здалека глянуть
На ту недосяжнý обітованну землю, 610
І більше не вернувся. 611 Ми сами
Зосталися у сій німій пустині.
Тепер куди? На схід? на захід сонця?
На північ? на полудне? Все одно!
Лягти б отут, на сей пісок гарячий,
І ждати, поки вихорь налетить
І нам насипле золоту могилу.
Але дітей, маленьких немовлят,
Їх тілько шкода. Чи на те вродились, 612
Аби у сповитку пізнати голод, спрагу
І смертю марною загинути в пустині?
Ми підемо пісками навмання, 613
Приспавши в серці гадину зневір’я, 614
Одважно дивлячись дочасній смерті в очі.
Чого боятись нам? Палив нам душу розпач, 615
Котивсь 616 по людях, мов лиха зараза, 617
І серце розтинав, мов гострий меч.
Умер пророк — на нас мов грім ударив. 618
Хто наш провóдарь? 619 Та далека мрія,
Недосяжнá, як марево пустині.
Ми вже покарані. Страшніше покарати
Сам грізний Бог Адонаї не може. 620

Збірка «Думи і мрії» 201
Ходім! ачей се гіркеє страждання 621
Нащадкам нашим скоротить дорогу
До ясної і певної мети!

9/IX.1898

202 Том 5. Поетичні твори

На столітній юбілей
української літератури
У кождого люду, у кождій країні 622
Живе такий спогад, що в його в давнині
Були золотиї віки́ , — 623
Як пісня і слово були у шанобі
В міцних сього світа; не тілько на гробі
Складались поетам вінки.
За пишниї хрії, величниї оди 624
Король слав поетам-співцям надгороди, 625
Він славу їх мав у руці; 626
За вві́
чливі станси, гучні мадрігали 627
Вродливиці теж надгороду давали, 628
Не знали погорди співці.
І щонайпишнішиї дами з придворних
Вдавали на сцені субреток моторних, 629
Щоб слави і втіхи зажить: 630
Сама королева здіймала корону,
Спускалась додолу з найвищого трону
Поетовій мрії служить.
Богам були рівні співці-лавреати
І гордо носили коштовниї шати
У панськім-магнатськім гурті; 631
Цвіли в них і лаври, і квіти барвисті, 632
І навіть терни їх були позлотисті,
Кайдани — і ті золоті!
* * *

Так... в кождій країні є спогади раю!
Нема тілько в тебе їх, рідний мій краю!
Були й за гетьманів співці;

Збірка «Думи і мрії» 203

З них деякі — вічниї співи зложили,
А як їх наймення? і де їх могили, 633
Щоб скласти хоч пізні вінці?
Цурались вони кучерявої хрії
І вабили очі їм иншиї мрії, 634
Не вів до палацу їх шлях: 635
Не оди складали, а думи народу,
Не в стансах прославили милої вроду,
А в тихих, журливих піснях...
Ті вічні пісні, ті єдиниї спадки
Взяли собі другі поети-нащадки 636
І батьківським шляхом пішли; 637
Ніхто їх не брав під свою оборону,
Ніхто не спускався з найвищого трону, 638
Щоб їм уділяти хвали.
Чоло не вінчали лавровиї віти, 639
Тернів не скрашали ні злото, ні квіти,
Страждали співці в самоті;
На них не сіяли жупани-лудани,
Коли ж на руках їх дзвеніли кайдани, 640
То вже не були золоті...

1898 р.

204 Том 5. Поетичні твори

Зоря поезії
Імпровізація 641
Через тумани лихі, через великеє горе 642
Ти світиш мені, моя зоре.
Ти се була, що вставала вогнем опівночі,
Шлях прокладала ясний через темне, бурливеє море 643
І чарувала новою надією втомлені очі,
Ти се була, моя зоре!
Хто ти, мрія чи 644 сон? я не знаю,
Тілько в тебе я вірю і віри повік не зламаю,
А як зламаю, — зломлюсь тоді, певне, сама,
Бо задавить ворожая тьма. 645
Ти мене до життя пробудила,
Ти мені очі одкрила, 646
Раптом виросли в мене і сплеснули крила,
І понесли мене вгору шляхом променистим,
Вгору, все вгору,
В тую країну простору,
Де моя зірка зорить світлом рівним і чистим.
В тую країну, де щастя і горе однаково милі,
В тую країну, де усміх і сльози однаково ясні,
В тую країну, де чола підводять похилі,
Де не сльозами, а співом ридають нещасні.
Я не журюся, чи рано, чи пізно загину,
Я не журюся, що світ сей хороший покину,
Я не журюся — нехай там життя моє гасне.
Зоре моя! в тебе світло повік буде ясне.
Инші будуть співці по мені, 647
Инші будуть лунати пісні, 648
Вільні, гучні, одважні та горді
Поєднаються в яснім акорді

Збірка «Думи і мрії» 205

І полинуть у ті небеса,
Де сіяє одвічна краса,
Там на їх обізветься луною
Пісня та, що не згине зо мною. 649

12/X.1898

206 Том 5. Поетичні твори

Поворіт
Країно рідная! ох, ти далека мріє!
До тебе все летять мої думки.
Їм страшно й радісно, якась надія мріє...
Так з вирію в свій край летять пташки.
Чи не здається їм, що принесуть з собою
Новиї, ще не співані пісні,
Що в краю темному, сповитому журбою,
Блиснуть пісні, мов блискавки ясні?
Се вже було колись... Се вже не раз бувало:
Я на чужину йшла шукать надій —
Як в рідній стороні мені їх бракувало —
І обновлення силі молодій.
Я марила весь час про воріття хвилину
Серед чужого, иншого життя, — 650
Та завжді першую колючую тернину
Приносила хвилина воріття. 651
Холодний зброї блиск, от перше привітання,
Кордонні вартові непривітні...
«Чи ми вертаємось, чи йдемо на вигнання?» —
Питалися мої думки й пісні.
Мене знов обступала тісна, щільна 652
Неволі рідної знайомая стіна, 653
І кожна думка там, що народилась вільна,
Враз блідла, мов невільниця сумна.
Там ангел помсти злий, суворий дух темниці,
Проймав мене знов зором огневим
І мрії чистиї, мої гірські орлиці,
Геть розганяв мечем своїм кривим.
Спотворено тоді пісні мої бреніли,
Оті нові, неспівані пісні;

Збірка «Думи і мрії» 207

Стурбовано думки крилами тріпотіли,
Мов над огнем метелики нічні.
Не раз було мені так прикро, непривітно,
Як у безлистім гаю під дощем,
Мов у глухую ніч і жаско, й неохвітно,
І серце знов заходилось плачем.
Тоді мені ота далекая чужина 654
Здавалась краєм вічної весни.
Так перелітная приборкана пташина
Про вирій смутно марить восени.

1899. 5/VI

208 Том 5. Поетичні твори

Забута тінь

Суворий 655 Дант, вигнанець флорентийський, 656
Встає із темряви часів середньовічних.
Як ті часи, такі й його пісні, 657
Він їх знайшов в містичнім темнім лісі, 658
Серед хаосу дивовижних марищ. 659
Чий дух одважився б іти за ним блукати 660
По тій діброві, якби там між терням 661
Квітки барвисті вічні не цвіли?
Зібрав співець мистецькою рукою 662
Оті квітки і сплів їх у вінок, 663
Скропив його небесною росою 664
І положив на раннюю могилу 665
Вродливій Беатріче Портінарі, 666
Що раз колись до нього усміхнулась,
А в другий раз пройшла, не глянувши на нього, 667
А в третій раз на неї він дивився, 668
Коли вона в труні лежала нерухома.
Вона була для нього наче сонце,
Що світло, радощі й життя дає,
Не знаючи, кому дає ті дáри.
І хоч зайшло те сонце променисте,
Він не забув його ні в темряві понурій, 669
Ані при хатньому багатті привітному, 670
Ні на землі, ні в пеклі, ні в раю 671
Він не забув своєї Беатріче. 672
Вона одна в піснях його панує, 673
Бо в тій країні, де він жив душею,
Він иншої дружини не знайшов. 674
Він заквітчав її вінцем такої слави,
Якою ні одна з жінок ще не пишалась. 675
Безсмертна пара Данте й Беатріче,
Потужна смерть не розлучила їх. 676
Навіщо ж ти, фантазіє химерна,

Збірка «Думи і мрії» 209

Мені показуєш якусь убогу постать, 677
Мов сон зомлілої людини, — невиразну? 678
Нема на ній вінця, ні ореола,
Її обличчя вкрите покривалом,
Немов густим туманом. Хто вона?
Тож ні один співець її не вславив
І ні один мистець не змалював;
Десь там, на дні історії, глибоко
Лежить про неї спогад. Хто вона?
Се жінка Дантова. Другóго ймення
Від неї не зосталось, так, мов зроду
Вона не мала власного імення. 679
Ся жінка не була провідною зорею,
Вона, як вірна тінь, пішла за тим, 680
Хто був проводарем «Італії нещасній». 681
Вона ділила з ним твердий вигнання хліб,
Вона йому багаття розпалила
Серед чужої хати. І не раз 682
Його рука, шукаючи опори, 683
Спіралась на її плече, запевне;
Їй дорогá була його співецька слава,
Але вона руки не простягла,
Аби хоч промінь перейнять єдиний; 684
Коли погас огонь в очах співецьких,
Вона закрила їх побожною рукою. 685
Так, вірна тінь! А де ж її життя?
Де ж власна доля, радощі і горе? 686
Історія мовчить, та в думці бачу я 687
Багато днів смутних і самотни́ х,
Проведених в турботному чеканні,
Ночей безсонних, темних, як той клопіт,
І довгих, як нужда, я бачу сльози...
По тих сльозах, мов по росі перлистій,
Пройшла в країну слави — Беатріче!

25.X.1898

Збірка
«Відгуки»

213

Із циклу

«Невольницькі пісні»

Єврейські мелодії

I

Як Ізрáель діставсь ворогам у полон,
То рабом своїм бранця зробив Вавілон. 688
І, схиливши чоло, подоланні борці 689
Переможцям своїм будували дворці.
Тії руки, що храм боронили колись; 690
До чужої роботи з одчаю взялись;
Тая сила, що марна була на війні,
Будувала підвалини й мури міцні.
Все здалось до роботи: перéвесло й шнур,
Плуг, сокира й лопата виводили мур;
Всяк, хто мав який знáряд, мав працю собі, —
Тілько арфу співець почепив на вербі.

II

Єреміє, зловісний пророче в залізнім ярмі! 691
Певне, серце Господь тобі дав із твердóго криштáлю:
Ти провидів, що люд буде гнить у ворожій тюрмі, — 692
Як же серце твоє не розбилось від лютого жалю?
Як ти міг дочекатись, чи справдиться слово твоє?
Роєм стріли ворожі на Божеє 693 місто летіли, —
Певне, чарами ти гартував тоді серце своє,
Що на ньому ламалися навіть ворожиї стріли! 694

214 Том 5. Поетичні твори
По війні ти на звалищах міста лишився один,
І палкі твої сльози точили холодне каміння,
І луна розлягалась така серед смутних руїн,
Аж найдальші нащадки почули твоє голосіння.
Єреміє! ти, вічная туго, тебе не збагну:
Як же серце твоє не розбилось від лютого жалю?
Бо джерéло гаряче і скелю зрива крем’яну. 695
Так, було твоє серце з твердóго, міцного кришталю!
2/XII.1899

Епільоґ

Чи сумно вас, чи радісно читать, 696
оповідання про велику драму?
То хочеться над вами заридать,
то заспівать з раптового нестяму.
То був якийсь блискучий карнавал,
червона орґія буяла на просторі,
здавалось, налетів дев’ятий вал
і прокотився бурею по морі.
Дев’ятий грізний вал! У глубині
якісь печери позіхали чорні,
та високо здіймались гребіні
і, тремтячи огнем, здавались необорні.
Плавким багаттям вал на гору наступав,
гора стояла твердо, міцно, стало,
холодна та німа. Розбився вал,
утихла буря — більш валів не стало.
Зоставсь на дрібних хвилях марний шум,
та дрібні камінці безсило торохтіли.
Нещасні камінці! той побережний тлум
ні море, ні гора приймати не хотіли.

Збірка «Відгуки» 215

Дев’ятий вал... Чи то ж була вода,
що марне так розбилася об кручу?
То ж сіль землі, то ж сила молода
ішла на смерть, на згубу неминучу.
Лягала молодь у труну жива
з одважним усміхом, немов байдужа. 697
Отак індийська молода вдова
іде вмирати на кострищі мужа,
з вином в руці, весела та хмільна
іде обнять в огні дружину любу. 698
Хто знає, чи любов, чи просто чад вина
веде її на огнище до шлюбу?
О, то було огнистеє вино,
те, що сп’янило молодь героїчну!
По жилах розливалося воно,
палило кров, до хмелю непривичну,
правдиве «п’яне-чоло» з буйних мрій,
святої віри, молодого палу, —
та хто б не кинувся від нього в бій
з широким розмахом збунтованого валу?
Чи сльози, чи квітки від нас належать вам,
підкошені в розцвіті сил герої?
Коли б то так судилося і нам
спалити молодість і полягти при зброї!
Не те судилось нам. Найкращі дні
своєї провесни ми зострівали сумом;
тоді якраз погасли всі вогні
і вкрилось темне море сивим шумом;
порікування дрібних камінців
наводило оспалість і досаду;
минув час орґій, не було вінців,
і на вино не стало винограду;

216 Том 5. Поетичні твори

старі мечі поржавіли, — нових
ще не скували молодії руки;
були поховані всі мертві, а в живих
не бойової вчились ми науки;
стих карнавал, а тії, що пили,
для нас покинули важке похмілля —
ми, лицарі без спадку, не могли
так бучно справити собі весілля...
О, ви, що полягли в таку смутну весну,
як вдарили недосвіти-морози, —
нащадки не складуть вінців вам на труну,
вам не квітки пристали, тілько сльози!

8/VIII.1900

Збірка «Відгуки» 217

Забуті слова
То вже давно було. Мені сім літ минало,
а їй, либонь, минуло двадцять літ. 699
Сиділи ми в садку, там саме зацвітало,
і сипався з каштанів білий цвіт.
Вона не бавила мене і не учила,
я кидала і забавки, й книжки,
щоб тілько з нею буть, вона уміла
єдину забавку — плести вінки.
Я подавала їй квітки, і листя, й трави —
і з рук її не зводила очей.
Здавалося, вона плела не для забави,
а щоб зробить оправу для речей.
В її речах слова котились, наче хвилі,
мов сльози по її замучених братах, —
в вінку, здавалось, блідли квіти білі,
і в’янули слова журливі на устах. 700
То знов зривалися слова палкі, ворожі,
мов грізні вироки всім тим, що кров лили,
в вінку палали кров’ю дикі рожі,
слова, мов квіти яриї, цвіли. 701
Шумів зелений лист, а голос той коханий
про волю золоту співав мені, —
в вінку мінився злотом ряст весняний,
і золотим дощем лились пісні.
То вже давно було. Давно пора минула
таких червоних необачних слів;
либонь, вона й сама про них забула —
хто дбає про вінки, що замолоду плів?
І я забула їх, не пригадаю й слова
з тих наших довгих, запальних розмов,

218 Том 5. Поетичні твори

а тілько барва їх, мелодія раптова
тепер, як і тоді, мені бунтує кров.
І та мелодія не може заніміти:
не раз, як тілько лист од вітру зашумить,
чи блиснуть проти сонця ярі квіти,
вона зненацька в думці забренить, 702
Неначе хто її поставив на сторожі,
щоб душу в кождий час будить від сна,
щоб не заглухли в серці дикі рожі,
поки нова не зацвіте весна.

9/ХII.1900

Віче

Ще старість не прийшла, а все минуле
не раз мені стає перед очима,
і я дивлюсь так пильно, мов боюся,
що більш мені не прийдеться побачить
того садочка спогадів моїх,
що міниться барвистими квітками
при світлі мрій, мов при західнім сонці.
Ось і тепер повстав дитячий спогад 703
і кличе, й вабить: глянь на мене ще раз!
В дворі старого замчища-руїни 704
зібрались ми на віче, все поважні,
учені голови, гладенькі й кучеряві,
і віком не малі, — якби зложити 705
літа усіх, либонь, століття вийшло б! 706
Ми всі були на зборах, всі дванадцять. 707
Обачні люде, тямили ми добре,
що ми живем у небезпечний час: 708
поставили сторожу біля брами, — 709
як хто надійде, щоб давала гасло, —
і раду радили. Таємне товариство

Збірка «Відгуки» 219

ми закладали, і ніхто з «великих»
до нього доступу не мусів мати.
Зложили всі обітницю врочисту
ховати таємницю до загину.
Яка ж була мета у товариства?
«Мета?» — «великі» вже б не обійшлися
без сього слова, ми ж були щиріші: 710
в нас не було мети. Було завзяття,
одвага, може, навіть героїзм,
і з нас було доволі. Ще ж до того
була в гурті маленька Жанна д’Арк: 711
тоненька, блідолиця, голосочок
бренів, немов дзвінок, її очиці
блакитні блискавиці розсипали,
злотистеє волосся розвівалось,
мов оріфламма. 712 В нас її вважали
за речницю великої снаги.
Вона сиділа в замковій бойниці,
неначе в ніші, і навколо неї
було ще досить неба весняного
в тій рамці кам’яній; західне сонце
вінцем її голівку червонило.
Вона держала слово, і багато
великих слів у ньому поміщалось:
братерство, рівність, воля, рідний край...
Так, так, те все було. А далі слово 713
змінилося у спів, і вся громада
до дзвінкої промови прилучилась.
О, то були такі «червоні» співи, 714
яких, либонь, не чув старезний замок
і в ті часи, коли червона кров
йому красила тверді, сиві мури.
«Гартовані ножі» були в тих співах, 715
а в серці у співців була любов
до тих «великих», що були малими

220 Том 5. Поетичні твори

на бенкеті життя. Летів той спів
геть за зубчаті стіни і котився 716
зеленими меріжками до річки,
немов хотів поплисти за водою
до вбогих сел, що мріли навкруги...
Зубчата тінь від замкового муру 717
все довшала, а далі й двір покрила.
В бойниці небо стало темно-синім, 718
не стало вже червоного віночка
на голові малої Жанни д’Арк,
а ми співали... Раптом наша варта
нам гасло подала: «Гуси, додому, 719
вовк за горою!» — Все затихло миттю:
«великі» йшли!.. Під муром притаївшись,
ми бачили, як постаті незґрабні,
хитаючись та пишучи «мисліте», 720
блукали по замковому дворі, —
«великі» йшли з веселої беседи.
Ой, видко, шлях був довгий та трудний,
либонь, їм там судилось ночувати... 721
Таємне віче розійшлось таємно:
скрадалися ніжки маленькі тихо
у темряві; ніхто не озивався;
ручки стискались мовчки на прощання; 722
за брамою всі різно подались...
Де ви, мої товариші колишні?
Ми розійшлися, мов стежки по лісі.
Чи ви коли ще згадуєте замок
і всі ті речі, співи, таємниці?
Чи, може, вам — «великим», мудрим людям —
тепер уже не до дитячих мрій?..

10/VIII.1901

Збірка «Відгуки» 221

* * *
Завжді терновий вінець
буде кращий, ніж царська корона,
завжді величніша путь
на Голгофу, ніж хід тріумфальний. 723
Так одвіку було
й так воно буде довіку,
поки житимуть люде 724
і поки ростимуть терни.
Але стане вінцем
лиш тоді плетениця тернова, 725
коли вільна душею людина
по волі квітчається терном,
тямлячи вищу красу,
ніж та, що кричить на майданах:
«Гей, хто до мене? Ходіть,
я кождому в руки даюся».
Путь на Голгофу велична тоді,
коли тямить людина,
на що й куди вона йде,
не прагнучи инших тріумфів, 726
знаючи иншу величність,
ніж ту, що на троні гукає:
«Я з ласки Бога цариця,
бо, гляньте, — сижу на престолі!» 727
Хто ж без одваги й без волі
на путь заблукався згубливу,
плачучи гірко від болю,
дає себе тернові ранить,
сили не маючи тілько,
аби від тернів боронитись, —
Боже, пожальсь тої крови,
що марно колючки напоїть!

222 Том 5. Поетичні твори

Ліпше б вона на обличчі
краскою втіхи заграла,
очі комусь звеселяючи
десь на невинному святі.

30.XI.1900

Збірка «Відгуки» 223

Ритми

I

Де поділися ви, голосниї слова, 728
що без вас моя туга німа?
Розточилися ви, як весняна вода,
по ярах, по байраках, по балках.
Чом не станете ви, як на морі вали,
не гукнете одважно до неба,
не заглушите туги прибоєм гучним,
не розіб’єте смутку моєї душі
міцним нáпрасним натиском бурі?
Я не на те, слова, ховала вас
і напоїла крів’ю свого серця,
щоб ви лилися, мов отрута млява,
і посідали душі, мов иржа. 729
Промінням ясним, хвилями буйни́ ми,
прудки́ ми искрами, летючими зірками, 730
палки́ ми блискавицями, мечами
хотіла б я вас виховать, слова!
Щоб ви луну гірську будили, а не стогін,
щоб краяли, та не труїли серце,
щоб піснею були, а не квилінням.
Вражайте, ріжте, навіть убивайте,
не будьте тілько дощиком осіннім,
палайте чи паліть, та не в’яліть!

26.VIII.1900

224 Том 5. Поетичні твори

II

Чи тілько блискавицями літати 731
словам отим, що з туги народились?
Чому ж би їм не злинути угору,
мов жайворонка спів, дзвіночком срібним?
Чом не розсипатись над чорною ріллею,
мов дзвінкий дощ, просвічений промінням?
Чом не заграти кóлом танцюристим,
мов ті листочки, що зриває буря,
мов діамантові сніжинки в хуртовину? 732
Чи тілько зірка тим ясніше сяє,
чим темрява чорніша вколо неї?
Чи тілько в казці вироста калина
з убитої людини і чарує
усіх людей сопілкою дивнóю? 733
Чи тілько в казці лебідь умірає
не з криком навісни́ м, а з любим співом?..
26.VIII.1900

III
Якби оті проміння золоті
у струни чарами якими обернути,
я б з них зробила золотую арфу, —
в ній все було б яснé, і струни, й гуки,
і кожна пісня, що на инших струнах 734
бренить, мов голос вітряної ночі,
бреніла б на моїй злотистій арфі
тим співом, що лунає тілько в снах
дітей щасливих. Туга б відкотилась
від гуків тих геть-геть у далинý,
мов білі тумани́ , пройняті сонцем,
що здáлека леліють, наче злото,
не хмарою, а мрією здаються.

Збірка «Відгуки» 225

І жалі всі, в гармонію з’єднавшись,
озвались би, мов хори в емпіреях... 735

14.IX.1900

IV

Хотіла б я уплисти за водою,
немов Офелія, уквітчана, безумна, 736
за мною вслід плили б мої пісні,
хвилюючи, як та вода лагідна,
все далі, далі...
І вода помалу
мене б у легкі хвилі загортала 737
і колихала б, наче люба мрія,
так тихо, тихо...
Я ж, така безвладна,
дала б себе нести і загортати,
пливýчи з тихим, ледве чутним співом,
спускаючись в блакітну, ясну воду
все глибше, глибше...
Потім би на хвилі
зостався тілько відгук невиразний
моїх пісень, мов спогад, що зникає,
забутої балади з давніх часів, — 738
в ній щось було таке смутнé, кріваве,
та як згадати? Пісня та лунала
давно, давно...
А потім зник би й відгук,
і на воді ще б колихались тілько
мої квітки, що не пішли зо мною 739
на дно ріки. Плили б вони, аж поки
в яку сагý спокійну не прибились 740
до білих водяних лілей, — там стали б.
Схилялися б над сонною водою 741
берез плакучих нерухомі віти;

226 Том 5. Поетичні твори

у тихий захист вітер би не віяв;
спускався б тілько з неба на лілеї
і на квітки, що я, безумна, рвала,
спокій, спокій...

3.XII.1900

V
...Ні! я покорити її не здолаю,
ту пісню безумну, що з туги повстала,
ні маски не вмію накласти на неї,
ні в ясну одежу убрати не можу, —
б’є чорними крильми, мов хижая птиця,
і ранить, як тілько я хочу приборкать
її силоміць. Гей, шаленая пісне!
і в кого вдалась ти така непокірна?
Дивись, я сміюсь, коли серце ридає,
і погляд, і голос мені покорились,
я тиха, спокійна. А ти? — наче вітер!
Нема тобі впину. Тобі все одно,
що, стрівши, вогонь доведеш до пожежі, 742
що хвилі, спіткавши, розгониш до бурі,
що темниї хмари в хаос помішаєш, 743
що вбогу хатинку, остатній 744 притулок
важкою лавіною скинеш в безодню, — 745
тобі все одно! Той нехай собі плаче,
хто искру 746 лишив на шляху необачний,
хто човен непевній воді доручив,
хто вийшов в дорогу темненької ночі,
хто вбогу хатину, остатній притулок,
поставив високо над краєм безодні, —
вдалась ти крилатою, мусиш летіть! 747
Так, вільна, вільна пісня! Я не знаю,
на щастя чи на горе тая воля,
та я ще не скувала їй кайданів;

Збірка «Відгуки» 227

не знаю я, де взять на них заліза,
і на якім вогні вони куються.
Та певне вже — кувати не кувати,
а прийде час-година — розпадуться.
І стрепенеться визволена пісня,
і вирветься з неволі, як ридання,
що довго стримане, притлумлене таїлось
в темниці серця.
Не просіть потіхи
ви всі, що смýтні, від такої пісні.
Нічого в ній лагідного нема.
Вона від туги й розпачу зродилась, 748
За скритий жаль вона помститись хоче
вогнем, отрутою, мечем двусічним туги.
Коли вам страшно, — геть ідіть з дороги!
Хай пролетить ся пісня одиноко,
як вихорь через море льодовé. 749
Не треба їй ні сліз, ні спочування,
їй треба тілько волі і простору.
Так божевільний волю здобуває,
щоб гнатися на безвість до загину...
Летить безумна пісня — стережіться!
Бо жаль ваги не має, так, як смерть!

1.II.1901

VI

Якби вся кров моя уплинула отак,
як сі слова! Якби моє життя
так зникло непримітно, як зникає
вечірнє світло!.. Хто мене поставив
сторожею серед руїн і смутку?
Хто наложив на мене обов’язок
будити мертвих, тішити живих
калейдоскопом радощів і горя?

228 Том 5. Поетичні твори

Хто гордощі вложив мені у серце?
Хто дав мені одваги меч двусічний?
Хто кликав брать святую оріфламу 750
пісень, і мрій, і непокірних дум?
Хто наказав мені: не кидай зброї,
не відступай, не падай, не томись?
Чому ж я мушу слухати наказу?
Чому втекти не смію з поля чести
або на власний меч грудьми упасти?
Що ж не дає мені промовить просто:
«Так, доле, ти міцніша, я корюся!»
Чому на спогад сих покірних слів
рука стискає невидиму зброю,
а в серці крики бойові лунають?..

Кімполюнґ
6 VI 1901

VII

Ох, як то тяжко тим шляхом ходити, 751
широким, битим, курявою вкритим,
де люде всі отарою здаються,
де не ростуть ні квіти, ні терни!
Здалека вабить, мріє те верхівля,
що так палає золотим пожаром! 752
Непереможно прагну я поставить
там високо червону короговку,
де й сам орел гнізда не сміє звить!..
Як порива мене палке бажання
піти туди пісками, чагарами,
послухати гірської пущі гомін,
заглянути в таємную безодню,
з потоками прудкими сперечатись,
поміж льоди дістатись самоцвітні,
збудити в горах піснею луну! 753

Збірка «Відгуки» 229

Проводарем хай служить короговка, 754
нехай тримає на слизькій дорозі,
аж поки на верхівлі не замає,
змагаючись проти гірського вітру.
Коли ж мене на пів дороги стріне
важка лавіна і впаде, мов доля,
на голову мою, тоді впаду я
на сніг нагірний, мов на білу постіль.
Хай по мені не плачуть смутні дзвони,
хай заспіває вільний, дзвінкий вітер,
закрутиться метелиця весела,
і зарояться сніжні зорі колом
та з поцілунками холодними закриють 755
мені палкі та необачні очі...

16.VIII.190[1]

VIII

Чом я не можу злинути угору,
туди, на те верхівля золоте,
де місяць просвітив біляву хмарку?
Я ж бачила, як хмарка та вродилась:
вона повстала з гучного потока
туманом білим, парою без барви
і тихо поплила понад водою
глибокими ярами далі вгору,
поволі підвелась, немов насилу,
і вгору подалась. Вона чіплялась
за смерекові гребені зелені, 756
за уступи обголеної кручі
і за колиби там, на полонині, 757
немов людина, що з тяжким зусиллям
на гору добувається. І вийшла,
і стала на верхівлі, і всміхнулась
до місяця, мов дівчина білява,

230 Том 5. Поетичні твори

і заясніла, легка та прозора,
мов ясна мрія. Хто у ній пізнає
оту важку, безбарвну, вогку хмару,
що сунулась так тяжко по долині?..
Ой гори, гори, золоті верхівля!
Та нащо ж я до вас так пориваюсь?
Та нащо ж я люблю вас так тужливо?
Невже мені не сужено дістатись
на ваші заповітні високості?
Коли мені не дано крил міцних,
щоб я могла орлицею підбитись
геть високо понад найвищі гори,
то прагну я собі потоків сліз,
гарячих сліз, нестриманих, раптових,
що рвуться з глибини самого серця
джерелами живущої води.
Нехай би з них душа моя повстала
і з мукою тяжкою подалася
на те верхівля вічно світлянеє,
що мріє здалека моїм очам
так неприступно, як і тії гори,
що я на їх лиш мрією літаю.
І, може б, дух мій, наче тая хмарка,
на високості раптом одмінився,
просвічений нагірним, чистим світлом.
Буркут, 4/VII.1901

Збірка «Відгуки» 231

Хвилини

Lied ohne Klang I
Якби мої думи німиї 758
та піснею стали без слова,
тоді б вони більше сказали, 759
ніж вся отся довга розмова. 760
Якби мої думи німиї
на струни проречисті впали,
зайшлись би плачем мої струни 761
і сміхом дитячим заграли.
Мов хвиля морська в ясну бурю
і темна, й блискуча, й раптова,
і сонцеві рідна й безодні
була б моя пісня без слова.
Важкі побережниї скелі 762
зрива переможнеє море;
невже переможная пісня
важкого жалю не поборе?
Невже моя пісня не хвиля?
Ой леле! Даремні питання...
Німі мої думи, а руки
дають лиш німиї стискання...

5.II.1900

I Пісня без звуку (нім.).

232 Том 5. Поетичні твори

Свята ніч
В темну ніч ми зібрались громадкою йти 763
так поважно, немов у пригоді
мали стати кому, а проте без мети, 764
ми дивились на зорі та й годі. 765
Тихі, тихі й спокійні в ту нічку були 766
ліс і поле на цілім просторі,
і, здавалось, неначе ми чути могли,
як спадали летючиї зорі. 767
Всі розмови, нескінчені тут на землі,
десь кінчалися там, між зірками;
проти вічности неба були ми малі,
але небо схилялось над нами.
Ніч без тінів і світло без проміння хвиль...
Все було і далеко, й близенько.
І сіяли нам зорі за тисячі миль, 768
і між нами світили низенько.
Нам не раз крізь волосся світила зоря,
мов горицвіт у темному листі,
наче ми, перепливши небесні моря,
заквітчалися в краплі сріблисті. 769
І немов над святими, зірки золоті
у корону сплітались огнисту.
Отже, й справді, здається, були ми святі
в тую зоряну ніч урочисту.

18/VII.1900

Збірка «Відгуки» 233

* * *

Ви щасливі, пречистиї зорі,
ваші проміні — ваша розмова; 770
якби я ваші проміні мала, 771
я б ніколи не мовила й слова. 772
Ви щасливі, високиї зорі,
все на світі вам видко звисока; 773
якби я так високо стояла,
хай була б я весь вік одинока. 774
Ви щасливі, холодниї зорі,
ясні, тверді, неначе з кришталю;
якби я була зіркою в небі,
я б не знала ні туги, ні жалю. 775

18/VII.1900

* * *

Талого снігу платочки сивенькиї,
дощик дрібненький, холодний вітрець,
проліски в рідкій травиці тоненькиї, 776
се була прóвесна, щастя вінець? 777
Небо глибокеє, сонце ласкавеє,
пурпур і злото на листі в гаю,
пізніх троянд процвітання яскравеє
осінь віщує — чи то ж і мою?
Що ж, хай надходить! мене навіть радує
душного літа завчасний кінець;
прóвесни тілько нехай не нагадує
дощик дрібненький, холодний вітрець!
11/VIII.1900

234 Том 5. Поетичні твори

* * *
Минаю я, було, долини й гори,
і моря гучного непевниї простори, 778
чужі краї обступлять навкруги,
захопить ніч; на горах чорні тіні,
на морі хвилі, тумани в долині
здаються наче справді вороги.
І серце, хоч і звикле до блукання,
до чужини, до вічного змагання,
чогось, бувало, плаче в тій порі,
немов дитина, в темряві забута,
немов людина, у тюрму замкнута,
аж поки очі не знайдуть зорі, —
тоді затихне плач... І я дивую,
чим серце втішилось? — що золотую
маленьку цяточку вгорі знайшло?
Та що ж йому по тім далекім світі?
Він, може, сам давно погас в блакіті,
поки сюди те проміння дійшло,
погас отак, як тії мрії перші,
як молоді думки, давно померші,
що розбудили вперше дух в мені...
Так що ж! нехай те все давно минуло,
а серце любить, поки не заснуло,
те світло, що живе і без зорі.

Кімполюнґ, 20/VI.1901

Збірка «Відгуки» 235

Пісня
Гей, піду я в ті зелені гори,
де смереки гомонять високі,
понесу я жалі одинокі
та й пущу їх у гірські простори.
Кину свої жалі
на зелені галі,
пущу бором свою тугу,
чи не знайде другу...

Кімполюнґ, 19/VI.1901

* * *

Хочеш знати, чим справді було 779
те, що так колись пишно цвіло, 780
що на серце наводило чари,
світ вбірало в злотисті примари,
те, що сяло, мов чистий кришталь,
а безжалісне й гостре, мов сталь. 781
Приторкнутись ти хочеш близенько, 782
придивитись до нього 783 пильненько,
скинуть з нього покраси й квітки,
одрізнити основу й нитки, — 784
адже часом найкраща тканина 785
під сподóм просто груба ряднина!..
Залиши! се робота сумна,
не доводить до правди вона.
Глянь, смереки зелениї коси
повбірались у рясниї роси.
Не питай, чи 786 то справді роса
самоцвітна, всесвітня краса, 787
чи то, може, те сонце здурило, 788
в лелітки дощ холодний змінило;

236 Том 5. Поетичні твори

або, може, то хитрий вітрець
з марних крапель сплітає вінець;
або, може, то винна смерека,
що показує росу здалека...

Буркут, 10/VIII.1901

* * *
Темна хмара, а веселка ясна.
Що ти робиш, дівчино нещасна?
Ореш тугу, сієш на ній смуток,
схаменися, який з того скуток!
Тож не зійде рута
на твоїй ріллі,
а зійде отрута,
жалі не малі.
Хай би туга облогом лежала,
а ти б собі пшениченьку жала.
А в пшениці то мак, то волошки
закрасили б роботоньку трошки.
Ой хто займе постать,
жни та обжинайсь,
як надійде хмара,
то й не оглядайсь!

Буркут, 12/VIII.1901

* * *

Ой здається — не журюся, таки ж я не рада,
чогось мені тяжко-важко, на серці досада.
Ой кину я ту досаду геть на бездоріжжя,
зійшла моя досадонька, як мак серед збіжжя;
а я той цвіт позриваю та сплету віночка,
кину його, червоного, в воду до поточка:

Збірка «Відгуки» 237
пливи, пливи, мій віночку, до самого моря,
може, буря тебе втопить, чи не збудусь горя.
Ой розбила вінка буря, таки ж не втопила,
а від нього синя хвиля геть почервоніла.
Гірка вода в синім морі, гірко її пити;
чом я свою досадоньку не можу втопити?
Буркут, 20/VIII.1901

* * *

Ой піду я в бір темненький, там суха смерека,
як розпалю ясну ватру, видно всім здалека. 789
Запалала при смереці смолова ялиця;
горить моя досадонька, мов сухая глиця.
Розбуялась досадонька з вогнем на просторі,
розсипала палкі искри, мов ясниї зорі. 790
Як упаде з гори искра, 791 наче з неба зірка,
та як влучить в саме серце, — доле ж моя гірка!..
Лежи ж тепер, досадонько, тут у серці тихо,
буду тебе колихати, чи не присплю лихо.
Притулишся до серденька, мов дитина рідна,
буде тобі з мого серця колиска вигідна:
що раз вдарить кров живая, — колиска шибнеться,
Ой спи, дитя, в день і в ночі, поки серце б’ється!..
Буркут, 20/VIII.1901

238 Том 5. Поетичні твори

Легенди

Сфінкс

Колись давно під сонцем полудневим,
Серед мовчазної розлогої пустині 792
І розпачливо-мертвого простору, 793
В душі раба, що зріс в тяжкій неволі, 794
Вродилась мрія і запанувала
Над ним, своїм творцем, потужно й міцно,
Міцніш від влади сильних фараонів. 795
І наказала мрія взяти камінь
З гарячих скель лібійської пустині 796
І з нього витесать дивну подобу 797
На вічну загадку вікам потомним.
І став тесати раб гарячий камінь.
І все було палким в годину творчу, —
І небо, і земля, і камінь, і різець,
І серце майстра; мов гарячий присок
Летіли з-під різця уламки дрібні.
І згодом на розпеченім піску 798
З’явився твір, немов жива потвора;
Ліниве тіло лева простяглося,
Мов спекою пригнічене в полудне, 799
Та загадкова людська голова
Здіймалась гордо і дивилась просто
Камінним поглядом поперед себе; 800
А на устах був усміх зловорожий.
Той погляд і той усміх був страшніший,
Аніж убійче сонце у пустині.
І та потвора стала в людях богом,
Їй будувалися просторі храми,
З важкими колонадами; а барки, 801

Збірка «Відгуки» 239

Убрані лотосом, несли їй жертви;
Легенди почали складать про неї, 802
Закрашені у густу барву крові; 803
Співали їй свої пісні поети,
А вчені будували піраміди 804
З книжок, що мали зáгадку вгадати
Очей таємних і ворожих уст.
Там списані були усі имення 805
Тії потвори: Сонце, Правда, Доля, 806
Життя, Кохання 807 і багато инших; 808
Та краще всіх пристало слово Сфінкс:
Воно таємне, як сама потвора.

25.VII.1900. Зелений Гай

Ра-Менеіс

Ра-Менеіс була горда цариця, дочка фараонів, 809
Гарна й страшна, мов Урея, змія золотая, 810
Що обвивала подвійний вінець двох Єгиптів, 811
Мала чолó діамантове й темні рубінові очі.
Вдача в цариці була, мов Ніла підступниї води,
Що випливають з таємних джерел, невідомих нікому;
Влада цариці була, немов африканськеє сонце, 812
Мов потужний самум, що не хоче й руїни лишити. 813
Весь Єгипет стогнав, мов співучий колос 814 у пустині,
Владу важку несучи́ гордої Ра-Менеіс;
Часом він ворушивсь, наче лев у кайдани закутий, 815
Глухо порікував, наче підземний вогонь,
Тяжко придавлений гнітом гори кам’яної;
Але як тілько з’являлась до люду цариця
З гордим, немов діамантовим, чолом, як тілько 816
В темних, карих очах прокидались рубінові искри, 817
Миттю лев той народний 818 під ноги цариці лягав,
З усміхом сфінкса цариця йому наступала на шию.

240 Том 5. Поетичні твори
Ра-Менеіс панувала і в храмах нарівні з богами.
Всі камінні богині робились до неї подібні,
Руки майстрів заселили пустиню навколо Єгипту 819
Людом колосів з обличчям гордої Ра-Менеіс.
І не було ні одної струни на єгипетських арфах,
Щоб не співала хвали повновладній цариці Єгипту. 820
Ра-Менеіс будувала собі піраміду в пустині, —
Більше лягло там людей, ніж каміння палéного сонцем.
Але не встигла вгорі загостритися царська могила,
Як над Єгиптом було вже одно тілько сонце — небесне:
Ра-Менеіс на пурпурове ложе злягла і не встала.
Тихо лежала цариця в сповивачах, повних бальзаму, 821
З блідо-злотистим обличчям, неначе з слоневої кости,
А над чолом, як і перше, сіяла корона —
Двох Єгиптів вінець і змія золотая Урея...
Ра-Менеіс положили у барку червону,
І поніс її, тихо колишучи, далі, все далі,
Ніл жовтоводий, свята непрозорая річка. 822
В білих убраннях жерці в срібниї сістри I дзвонили,
Плачем великим ридали невільниці чорні,
Шати свої роздираючи, ранячи тіло до крові; 823
Густо-червониї краплі падали в жовтую воду;
Арфи сумні голосили, квилили Єгиптянок співи; 824
Лотосу квіти блакітні, в’янучи, гнулись додолу.
І плила так червоная барка, мов сонце на захід. 825
Ледве ж на берег піскóватий, де вже виднілись високі
Гори-могили царські, винесли тіло цариці, 826
Люд заступив йому путь. Бачив лев, що розбиті кайдани. 827
Білих жерців розігнав, потопив усіх чорних невільниць,
Вирвав арфи в Єгиптянок і на тріски поламав,
Лотосу квіти стоптав і барку спалив на кострищі, 828
Тіло цариці закинув далеко в пустиню, в піски,

I Сістр — музичний інструмент в давньому Єгипті, подібний до Triangolo
наших оркестрів. — Л. У.

Збірка «Відгуки» 241
Там їй вихри щороку могилу рухому робили. 829
Сонце лило свій огнистий бальзам на дочку свою вмерлу.
Час летів, і пройшли над Єгиптом віки незчисленні. 830
Вже й могили царські почали западати в руїну,
Вже й имення царські почали западати в непам’ять, 831
Руйнувать стали руки безбожних гробниці і храми, 832
І не раз, як рука, чи 833 повітря, чи сонце торкались
Тисячолітнього трупа, він розпадався на порох. 834
І сміялись безумні нащадки, що й мумії предків не вічні...
Раз на північ ішов караван, щоб одправить за море 835
Награбовані скарби з руїн фараонів забутих. 836
Поперéду везли саркофаг величезний порожній;
Чорний камінь на сонці блищав, мов розпечена бронза,
Ледве сунули десять верблюдів тягар той пекучий.
Раптом передній погонич, ідучи, спіткнувся, 837
Глянув додолу й відскочив, ужалений страхом, —
Під ногами у нього лежала гадюча голівка
І палали, мов искри, на сонці червониї очі.
«Ля Ілляга! — сказав йому шейх каравана, — 838
Ся гадюка не з тих, що збавляють життя правовірним.
Гляньте, вона золота, в неї очі — коштовні рубіни».
І власноручно почав підводить з піску ту гадюку; 839
Але слідóм за змією з піску підвелося зненацька 840
Мертве обличчя в подвійній короні Єгипта.
Ра-Менеіс підвелася, дивно-нетлінна цариця. 841
І здавалось, мов погляд таємний ховають закриті повіки, 842
А блідиї уста ледве стримують усміх ворожий. 843
Скам’яніли погоничі, вгледівши 844 мертву царицю.
Тілько шейх правовірний не втратив святого спокою,
Він не лякався жінок, ні живих, ані мертвих,
Звик тілько ціну складать їм на гýчних базарах.
Він подумав: «Ся жінка ціни в нашім крáю не має,
Але безумниї джаври заплатять безумниї гроші», — 845
І наказав обережно забрати з піску ту царицю 846
І покласти її в саркофаг, не грабуючи злота.

242 Том 5. Поетичні твори
Царським ложем здавалася чорна важка домовина,
Як заблищала над нею змія золотая Урея.
Але закрилося гучно каміннеє віко,
Ра-Менеіс заховалась назавжді від ясного сонця... 847
Далі пісками сипкими до моря подавсь караван,
Без перешкоди дійшов до приморського людного міста. 848
Не помилився розсудливий шейх: справді, джаври безумні
Гроші безумні йому заплатили за мертву царицю
І повезли її геть через море на північ.
Там на півночі, далеко, в тім місті, що вкрите туманом,
Де так шумує життя, мов холодний потік верховини,
Люде північні поставили храм для богів всього світа,
Він же гробницею був для всього, що колись панувало,
Тілько боги́ не були вже богами, а все неживеє
Там навіки втеряло надію воскреснути знову.
Отже, в тім храмі покласти хотіли гордую Ра-Менеіс.
Плив корабель, роздираючи хвилі, не день, не годину,
Витримав бурі, не збився з дороги в тумані,
Тишу морську переждав, минув усі скелі підводні, 849
Далі та далі все мчав, пронизаний вітром холодним; 850
І чим далі на північ плила неживая цариця,
Тим холодніша ставала пекуча колись домовина,
І виступали на чорному камені сльози солоні;
Як привезли саркофаг до брами новітнього храму, 851
Був він холодний, важкий, мов крижина з північного моря.
Як підняли його білі раби, щоб понéсти й поставити в храмі,
Руки не здержали, впав саркофаг, і земля застогнала.
Десять рабів він скалічив і сам розколовся надвоє.
Леле! Розбилося ложе гордої Ра-Менеіс.
І сказали один до другóго нові фараони,
Ті, що платили за неї безумниї гроші арабам:
«Хай там розбилась труна, але наша цариця зосталась,
Тисячоліття минали, вона ж не змінилася й досі, 852
Наша цариця коштовна, владарка Ра-Менеіс».

Збірка «Відгуки» 243
І відхилили розколене віко того саркофагу.
Що ж там було? Жмут сповивачів тонких, твердих від бальзаму,
Жовтиї кості, 853 покритиї порохом вогким,
Чорниї пасма волосся, — між пасмами тими 854
Матовим блиском ясніла подвійна корона Єгипта 855
І сіяли рубінові очі змії золотої Уреї. 856
Холод безжалісний, вогкий, ізнищив безсмертну царицю, 857
Що пролежала віки під єгипетським сонцем жерущим, 858
Дивну нетлінність і вроду черпаючи з хвиль променистих.
Ра, бог південного сонця, 859 — в північній країні не правив.
Правив там холод ворожий і вогкість байдужа туману... 860
Мусіла в землю вернутись гордая Ра-Менеіс.

25.VII.1900. Зелений Гай

Жертва

Се було в ті часи, як Мессія живий був між людьми. 861
Се було в ті часи, як його ще на хрест не прибили.
Зготували вечерю для нього апостоли вірні:
хто приніс йому хліба, хто риби, вина та олії;
всі злягли за столами і вкупі з Учителем їли,
і незчулись, як більше від нього взяли, ніж для нього принесли.
Тілько потім, уже по вечері, прийшла до господи
жінка якась «одержима» — їй дав колись поміч Мессія —
і принесла для Мессії олії пахучої міру, 862
що не годилась ні в страву, ні в лямпу до світла.
Правду казали апостоли: жертва була непотрібна, 863
їх Мессія не звик до царської розкоші, —
нащо йому та олія, що тілько царі уживали? 864
Чом не сказав він тій жінці: яке тобі діло до мене?
Він же до рідної матері так обізватись одваживсь, — 865
нащо приймав він олію і тиї гарячиї сльози, 866
що застилали розширений погляд отій одержимій,
нащо він мовив апостолам: дайте їй спокій, тій жінці?..
1.VIII.1900

244 Том 5. Поетичні твори

Легенди
(Товаришці Л. Старицькій-Черняхівській)
У легендах стародавніх 867
справедливости немає,
все там річ іде про жертви
та крівавиї події.
В тих легендах ми читаєм,
як дитяча кров рожева
рани гоїла на тілі
жебрака, старого діда.
Як раз дівчина убога
хрестоносця вратувала 868
від прокази сараценів, 869
свого серця кров віддавши. 870
Як людей лихиї чари
в мертвий камінь обертали,
але кров невинна знову
оживляла те каміння.
Ті легенди червоніють,
наче пишна багряниця,
наче пурпур благородний,
від крові 871 людей невинних.
Та горить у мене серце,
коли я їх пригадаю, —
проти сих легенд червоних
білий світ блідим здається.

1.VIII.1900

Збірка «Відгуки» 245

Саул
(Монолог) 872
«...І Дух Господній відступив від Саула
і гнітив його дух лукавий від Господа.
...І бувало, як тілько дух лукавий находив на Саула,
брав Давид гусла і грав рукою своєю. І відпочивав Саул,
і добре йому було, і відступав від нього дух лукавий.
...Як вернувся Давид з перемоги над чужинцем...
вийшли жінки, радіючи і промовляючи: переміг Саул
з тисячами своїми, а Давид із тьмами своїми...
І почав Саул підозрівати Давида від того дня і потім.
І нападав дух лукавий від Бога на Саула і пророкував він
посеред дому свого; Давид взявся рукою за гусла,
як і щодня, а спис був у руці Сауловій.
І взяв Саул списа і сказав: приб’ю Давида до стіни!
І вхилився Давид від лиця його двічі...»
(Книга Царств I, гол. 16, стрічка 14–15;
гол. 18, стр[ічка] 6–7, 9–12)
Грай, хлопче, грай, нехай голосить арфа,
хай плачуть струни, як жінки над гробом.
Я сам себе оплакати не можу,
бо сліз нема. Нехай ридає арфа, 873
нехай я неоплаканим не згину.
Грай, хлопче, грай! нехай той голос арфи
заглушить голоси в моєму серці,
ті голоси пророчі, неспокійні...
О! не на щастя став Саул пророком, 874
Господь його карає віщим духом!
Саул не знає страху серед бою —

246 Том 5. Поетичні твори

хто бачив, щоб його рука тремтіла?
Хто бачив, як він блідне й одступає?
Прийди ж, поглянь на мене серед ночі,
як я блукаю по своїх хоромах,
безлюдних, темних, і здіймаю руки 875
і ними голову безумну закриваю,
і блідну, і тремчу, і падаю додолу,
і перед власними думками одступаю,
і власних слів жахаюся пророчих...
То не мої слова — то дух лукавий
мені через мої уста віщує,
що мушу я... Не слухай, хлопче, грай,
не допусти, щоб знов я був пророком.
Грай, хлопче, грай і не дивись на мене.
Вони лагідні, тії чорні очі, 876
але на дні я бачу щось вороже...
За віщо ти ненавидиш мене?
Що завинив тобі Саул безумний? 877
Не говори, не говори нічого!
Не я питав тебе, то дух лукавий.
О, зачаруй його, заворожи!
Безсильні проти його всі закляття,
але музика має Божу силу. 878
Не голосно, — лагідно, ніжно грай,
хай спів твій має силу, як струмочок,
що тихо й ніжно точить твердий камінь.
На серці в мене камінь — хай же спів твій 879
його підточить і в безодню скине,
в безодню забуття...
Мій любий хлопче,
в той час, коли так сóлодко говорить
до мене срібний бренькіт струн тонких, 880
не вірю я ні голосам пророчим,
ні тим ворожим поглядам твоїм.

Збірка «Відгуки» 247

Хто грає так, ненавидіть не може.
Та й за що б ти ненавидів мене?
Що значать всі славутні перемоги
против одного руху твоїх рук?
Я тілько вмів людей перемагати, 881
а ти самого духа переміг.
Чи заздрісно тобі на сю корону,
сю багряницю, сеє берло? Хлопче, 882
повір мені, без них я щасливішим 883
і кращим був в той час, як пас отари 884
на батьківських зелених полонинах.
Не гнулася моя висока постать,
і не тьмарився мій веселий погляд,
я простий був і думкою, і серцем.
Гай, гай! Чи міг же хто тоді подумать,
що і Саул колись пророком стане?
Отак, так грай! Нехай бренить легенько
лагідна арфа. Се ж немов дзвіночки
моїх отар... Се мов гірські потоки...
Я вже було й забув їх любий гомін.
Тут у дворці я чую инші гуки, 885
а в гори я вихожу лиш на бій;
тоді не чутно гомону потоків,
їх заглушають — лютий брязкіт зброї 886
і сурми військові...
О, що за гук? 887
Навіщо ти ударив військової?
Не хочу! Годі! Не вражай! Я знаю,
за віщо ти ненавидиш мене.
Ти згадуєш, що я був пастухом
і став царем, а ти вівчарь і досі.
Ти згадуєш про свій славутний вчинок, 888
як ти звалив пращею філістимця. 889

248 Том 5. Поетичні твори

Дитина ти, дитяча в тебе й зброя! 890
Ти, може, хтів улучить горобця,
а дав Господь, що влучив Голіата. 891
Ох, що за погляд! Мов з пращі камінчик! 892
Ти от за що ненавидиш мене:
що ти мені не зброєю подобавсь, 893
а тілько арфою, що я тебе тримаю
не тілько по неволі, бо ти сам
займаєшся святим огнем, як граєш
перед царем безумним. Жаль тобі
того, кого за ворога вважаєш.
Я так тебе музикою твоєю
скував, зв’язав, немов залізним путом.
Я царь не тілько тіла, а й душі, 894
душі твоєї, ти, хлоп’я чорняве!
І ти повстать не можеш проти мене!
Чого ти знов так дивишся на мене?
Підступний погляд твій, немов отрута.
Отрутою боротись проти мене,
отрутою гадаєш? О, не діждеш!
Гей, де мій спис? Приб’ю тебе до мура,
Єхидно клята!.. 895
О моя дитино,
чи се ж я вбив тебе? Ні, ні, мій спис
не зачепив тебе... О, Боже правий,
який же я нещасний і безумний!..
Гей, ви, раби, візьміть сього співця,
надгородіть його, нехай іде додому.
Він більш не буде вже ніколи грати!
· · · · · · · · · ·
Він буде грати, але тут ніколи!
Хіба тоді, як сяде тут на троні. 896
Адонаї! За що мене караєш 897
пророчим духом і остатню пільгу,

Збірка «Відгуки» 249

остатню оборону відбіраєш?
Адонаї!
Моя дитино люба!
Мій хлопчику лагідний! Де ти, де ти?
Невже мене ніхто не поратує?

18.XI.1900

Трагедія
(Товаришці Л. Старицькій-Черняхівській)
Чує лицарь серед бою, 898
що смертельна рана в грудях,
стиснув панцера міцніше,
аби кров затамувати.
Бачить з вежі гарна дама,
що поблід її коханий,
що рукою стиснув груди, —
посила до нього джуру:
— «Пане лицарю, вас просять 899
залишити бій крівавий
хоч на ту малу часину,
поки рану перев’яжуть.
Є у нас мнягкі завої
і бальзам на рану гойний,
там на вежі біла постіль
вже давно для вас готова». 900
— «Любий джуро! щира дяка
тій, що шле тебе до мене,
але я прийти не можу
на запросини лагідні.
Якби я хоч на хвилину
скинув сей залізний панцер,

250

кров би кинулась потоком
і життя моє порвала б.
Бо й такі бувають рани, 901
що нема на них бальзаму,
що нема на них завоїв,
окрім панцера твердóго». 902
— «Ох, мій пане, ся відпóвідь 903
зранить серце ніжній дамі». 904
— «Коли має дама серце, 905
Хай його міцніше стисне...»

6.VI.1901 Кімполюнґ

Поезія

поза збірками

253

Любка

Була в мами доня, любка чорнобрива,
Розумная, гарна, та нетерпелива.
Було, часом мама в місто виїзжає, —
Там-то вже пильненько доня виглядає!
От підросла любка, віддали в науку.
Не зле було вчитись, — одну мала муку:
Хотіла дізнатись — життя яке буде,
Як в світі широкім живуть тії люде...
Скінчила науку, — вже весіллє мали
Справлять — аж коханця у військо забрали.
Любка дожидала, потім захоріла —
Розважила любку ранняя могила.

1884 р.

254 Том 5. Поетичні твори

* * *

Я блукав колись по ріднім краю 906
Раю.
І шукав на сім земнім падолі
Долі.
Приблудився під стріхату
Хату.
Там дівчину стрів я винозірку 907
Зірку.
Промінь ясний ті дівочі
Очі.
Подала вона мені помняту 908
Мняту.
І на тім моїй пригоді 909
Годі.

Поезія поза збірками 255

Жалібний марш
Вмер батько наш та й покинув нас.
Ох! і смутний настав час,
сиротою наша мати зосталась.
Звідки ж тебе виглядати.
Чи по степах, чи по лугах шукати?
Чи сокола послати?
Батеньку ж наш, та вернися до нас.
Та порадь же ти, батьку, нас,
як без тебе в світі жити при лихій годині?
як без тебе жити Україні? 910
Вирядили ми свого батенька в далеку дорогу, 911
А за його Україна-ненька помолиться Богу.
Наш Кобзар в могилі буде тихо спочивати.
Ми ж по йому будем плакати-ридати.
Вмер батько наш та й покинув нас.
Ох і смутний настав час,
сиротою наша мати зосталась.
Гей! Браття милі, батько наш в могилі,
та на Україні слава його не загине.
Бо зостались вічні думки ті величні,
думи його праві на сторожі його слави.
Слава його, браття,
наче те багаття,
сіятиме ясне,
повік не загасне.
Пісня не вмирає,
на весь мир лунає,
щиро та правдиво,
ворогам на диво.

256 Том 5. Поетичні твори

Вмер батько наш та й покинув нас.
Ох і смутний настав час,
мов на небі місяць ясний згас.
В небі один місяць ясненький.
В світі один батенько рідненький,
Наш голубонько сивенький.
Ой! жалю ж наш, туга нас дійма.
Туга нас дійма.
Кобзаря нема.
Кобзаря нашого нема. 912
То ж по йому плаче-тужить Україна-ненька,
жалібненько!
То ж плаче-тужить Україна-ненька. 913

Поезія поза збірками 257

* * *
Чого то часами, як сяду за діло,
Або як вже працю кінчаю я сміло,
Нараз се на мене, мов хмара яка,
Спадає сумная задума тяжка?
Така то задума спиня мою руку,
Що людськую бачу кругом себе муку,
Недолю та сльози — і думка зринá:
Нащо тут здалася ся праця дрібна?..
Недолі й дотепніші люде не вбили,
Що ж з нею подіють слабі мої сили?
І кидаю працю, бере мене жаль —
Та друга вже думка розважить печаль:
Все ж, може, ся пісня якую людину
Розважить успіє хоч би на хвилину, —
І щиро промовленим словом моїм
Збуджу огонь я у серці чиїм.
А може, й пожиток який з того буде,
І з праці моєї скористають люде...
І знов мені зваги в душі прибуло!
І знов я за діло, підвівши чоло!

258 Том 5. Поетичні твори

* * *

Шлю до тебе малий сей листочок, 914
Може, ним я тобі пригадаю,
Сею тріскою з нашого гаю,
Наш далекій Волинській куточок. 915
Озовися, мій друже, до мене,
Твого слова не чула я з літа,
Бо я прагну від тебе привіта,
Як дощу деревце те зелене.
Єсть у мене ще просьба і друга; 916
Цюю просьбу я шлю твоїй музі,
Хай вона, як зозуленька в лузі,
Звеселить твого смутного друга.
Так, я смутна тепер, моя люба,
Засмутила мене моя доля,
Вона мріям найкращим неволя,
Вона всім моїм замірам згуба.
Мої мрії найкращії в’януть, 917
Мов розквітлиї в óсені квіти, 918
Що розквітли, щоб зараз змарніти,
Щоб на сонечко раз тілько глянуть. 919
Та чи є нерозважная туга?
Се питання я шлю твоїй музі, —
Хай вона, як зозуленька в лузі,
Звеселить твого смутного друга.

Поезія поза збірками 259

* * *

За правду, браття, єднаймося щиро,
Єдиний маєм правий шлях, 920
Єдину, браття, всі маєм віру, 921
Єдине серце у грудях.
Нема в нас, браття, ні зради лихої,
Ні кривди ми не боїмось,
Знамена держімо правди святої,
На зраду ми не піддамось.
До нас ходіте усі, хто за правду
Не жалує життя оддать,
Ми приймемо того, мов брата рідного,
Хто правду любить, той наш брат.

260 Том 5. Поетичні твори

* * *

Дивлюся я на смерть натури, і благання
Я посилаю доленці своїй, 922
Щоб і мені дала кінець такій,
Щоб я була спокійна в час конання.
Ніхто щоб не почув тоді мого ридання.
Та й по мені не мають сльози лить, — 923
Сама в собі я буду жаль носить.
О, доленько моя, сповни моє бажання!
І так наш світ повитий горем та журбою,
Нехай ніхто не плаче по мені,
Нехай не засмучу нікого я собою.
Нехай побачу я в смутні для мене дні
Утіху щирую та усміхи ясні.
Темноти й смутку досить і в труні!

[4-го листопаду, 1890 р.]

Поезія поза збірками 261

Вишеньки
Поблискують черешеньки
В листі зелененькім,
Черешеньки ваблять очі
Діточкам маленьким:
Дівчаточко й хлоп’яточко
Під деревцем скачуть,
Простягають рученята,
Та мало не плачуть.
Раді б вишню з’їсти,
Та високо лізти,
Ой раді б зірвати,
Та годі дістати!
«Ой вишеньки-черешеньки
Червонії, спілі,
Чого ж бо ви так високо
Виросли на гіллі?» 924
— «Ой того ми так високо
Виросли на гіллі, —
Якби росли низесенько,
Чи то ж би доспіли?»...

262 Том 5. Поетичні твори

Романси

I
Питання
Що ти говориш, любко моя мила?
Се наче грім з яснóго неба впав!
Чи я тебе не щиро покохав? 925
Ні! певне, ти мене ніколи не любила!
Журливо ти хитаєш головою
І кажеш: в нас дороги розішлись!..
О ні, я вірю, — зійдуться колись,
З’єднаємось навіки ми з тобою.
Я поборю найтяжчі перешкоди,
Я маю силу, я мов дуб міцний,
Я дам тобі притулок затишний,
Обороню від лютої негоди.
Мовчиш, мій друже ясний, і зітхаєш...
Твоя душа за мною не жалкує,
А тілько серце вражене сумує,
І жаль тобі, що ти мене кохаєш.
Відповідь
Не жаль мені, що я тебе кохаю,
Та в нас дороги різно розішлись.
Ні, не кажи: ще зійдуться колись!
Не зійдуться, мій друже, я те знаю.
Моє кохання, то для тебе згуба;
Ти наче дуб високий та міцний,
Я ж наче плющ похилий та смутний.
Плюща обійми гублять силу дуба.

Поезія поза збірками 263

Та без притулку плющ зелений в’яне.
Я не зов’яну, я знайду руїни,
Я одягну обдерті вбогі стіни,
Зелений плющ оздобою їм стане.
В країну смутку вітерець прилине
І принесе мені луну розмови
Від мого дуба любого з діброви
І спогад любих літ повік не згине.

II

На мотів з Міцкевича

...I znowu sobie zadaję pytanie:
Czy to jest przyjaźń, czy to jest kochanie? I

Я не кохаю тебе! і не прагну дружиною стати.
Твої поцілунки, обійми і в мріях не сняться мені,
В мислях ніколи коханим тебе не одважусь назвати; 926
Я часто питаю себе: чи 927 кохаю? Одказую: ні!
Тілько ж як сяду край тебе, серденько, мов птиця, заб’ється, 928
Дивлюся на тебе й не можу одвести очей.
І хоч з тобою розстанусь, то в думці моїй зостається
Неначе жива твоя постать і кожнеє слово з речей.
Часто я в думці з тобою великі розмови проважу,
І світять, як мрія, мені твої очі, ті зорі сумні...
Ох, я не знаю, мій друже, сама я не зважу, —
Коли б ти спитав: чи кохаєш? — чи я б тобі мовила: ні?..

I ...І знову ставлю собі питання:
Чи то є дружба, чи то кохання? (пол.)

264 Том 5. Поетичні твори

* * *
Motto Чи є, сину, Бог, чи нема,
Бог його знає, а тілько ти
нікого не займай, то й
тебе ніхто не зачіпатиме.
(Народня мудрість)

Коли вже зачепили сі питання
Про Бога й про посмертне оживання,
То й я Вам думку вимовлю свою,
Куди не так, як німець Ваш, поважно,
Але, я думаю, не менш одважно!
Не буду я тепера говорить
Про Зевса, Одіна, про Браму і Єгову, 929—
Вони вже вмерли, їх не оживить, —
Тепер уже пора змінити мову:
Тепер казати треба: Бог деістів,
Бог скептіків і Бог детерміністів. 930
Що скаже Бог деістів мому серцю?
Я юшки не люблю без соли і без перцю.
Імення Бога скептіків: «Не знаю»,
Щось я такого й Богом не вважаю.
В детерміністів світ налажений так стало,
Що там для Бога місця вже не стало.
Всі три Боги невлад, створить нового трудно,
Та й віршувать на сюю тему нудно.
До того ж на землі у нас так мало волі,
І без богів начальства в нас доволі...
Тепер питання друге. — Далебі,
Повірте слову, мій шановний друже, 931
Посмертного життя не хочу я собі,
Мені про нього гірше ніж байдуже.
Туманне «там» подобатись не може,
«Загробний світ» спірітський 932 — боронь Боже!

Поезія поза збірками 265

Попасти в пекло, може, се й цікаво,
Але воно занадто вже яскраво
Описано у Данта. 933 І, здається,
Я знаю трошки, що то пеклом зветься.
Піти у рай (хто має сю надію!), —
Немає там ні горя, ні зітхання,
Але нема ні дружби, ні кохання, —
Такого раю я не розумію.
Там, крім набожної, нема літератури, 934
Я ж артистичної, як знаєте, натури,
Поезія виключно релігійна,
Як всяка річ занадто тенденційна,
Чогось мене не радує зовсім,
Отак, як ті німецькі мудрі вірші
(Мої здадуться Вам далеко гірші), —
Здається, можна покінчить на сім.

266 Том 5. Поетичні твори

Пророчий сон патріота
(Посвята шан[овному] редакторові «Буковини»)
Що за диво, що за нове чудо!..
Перед світом, у святу неділю,
Вельми дивний сон мені приснився,
Що немов я опинився в Римі,
Там я бачив Колізей і Форум,
Капітолій і Тарпейську скелю, 935
Звідки давні римляне невдячні
В діл спихали чесних патріотів.
Та те все мене не вдовольнило,
Бо хто бачив Святоюрські вежі, 936
Староруські Золоті Ворота, 937—
Що для нього Колізей і Форум,
Капітолій і Тарпейська круча?
Що нам римські цезарі 938 і герої?
Таж прецінь у нас князі бували!
Але далі: Ватікан я бачив
І Отця Святого в Ватікані. 939
Але й то, панове, ще не диво,
То ж би навіть і у сні був сором
Бути в Римі та й не бачить папи! 940
Вище всіх червоних кардіналів 941
Він сидів у ясних білих шатах.
На подушці оксамитній долі
Спочивала золота пантофля.
Різних націй вірні католики
На колінах лізли до престолу
Цілувати золоту пантофлю,
Отже й я поліз услід за ними —
Най же й русин буде так, як люде!
Річ святу поцілувавши тричі,
(Один час тому, що батько в плахті!)

Поезія поза збірками 267

Я поглянув на святе обличчя 942
І зненацька скам’янів від дива —
Хоч у сні ніщо нас не дивує,
Але ж то було всім дивам диво:
Я побачив руськеє обличчя,
Римською тіарою вінчанне! 943
Боже мій! та я ж його так часто
Зустрівав у львівськім семінару!
Він пізнав мене і так промовив:
«Повернися у свою країну,
Понеси їй звістку благодатну,
Що віднині кождий вірний русин
З ласки Бога станеться безгрішним,
Тілько має всім властям коритись,
«Нѣсть бо власті, єже не от Бога». 944
(Тут я нишком усміхнувсь, панове:
Вже сього він міг би нас не вчити!).
А хто хоче просто йти до раю
І в вінці, як мученик, сіяти,
Той повинен прочитати пильно
Цілий річник «Руского Сіона». 945
(Тут, не знаю чи й признатись, браття,
Защеміло трошки в мене серце.)
Окрім того, я заповідаю
Вірним всім піти в поход хрестовий
Проти всіх плюгавих о[д]чайдушних
Сіячів ворожих, бридких впливів,
Їх нам треба нищить без пардону! 946
Буде вам за сеє рай на небі,
На землі ж — та поки що, се тайна...»
Тут я крижем впав перед престолом,
Хтів промовить щось, — але прокинувсь
І покликнув голосом великим:
«Гей, на Бога! милі руські браття,
Хоч би всім нам згинути судилось,

268 Том 5. Поетичні твори


