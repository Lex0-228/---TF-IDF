1876
1. До родини Драгоманових 1
Кінець червня — початок липня 1876 р. Новоград-Волинський 2
Були у нас ужачі яйця; ми хотіли, щоб вони вивелись, та закопали в землю, та нічого не зробили. Я дуже скучила за вами 
всіми. Гімнастіку вже зняли, 3 а зімою повісить папа. 4 Вишинська 5 казала, що я не можу там на одну гору не дуже високу злізти. Бабушка 6 купила стакан. Купець казав, що такий, 
хоч трясни об пол, то не розіб’ється, а папа каже: ну, тряснем 
ним. Колись ми переправлялись на ту сторону, а мама 7 пішла за хлопцем, щоб правив, а ми сами поїхали, а мама хотіла 
встати та впала у воду.
Леся
2. До родини Драгоманових
Осінь 1876 р. Новоград-Волинський
Мене перезвали на Лесю. 8 Міша 9 колись нарисовав на стіні 
чорта та ще на дверях написав козячі ріжки і якесь лице. Ми 
все сидимо дома, а то, було, попросимо сала та й підшкваримо 
собі. Ми приїдемо до Вас. Уже повісили гімнастіку. Мама купить мікроскоп.
Леся
54 Том 11. Листи
1877
3. До родини Драгоманових
24 лютого 1877 р. Новоград-Волинський
Дякую Вам за саванаринів. 10 Женевці іще лучче саванаринів. 11
Завтра мої роковини нарожденья, і мені щось мама подарує. 
Ми ходим гулять і  ліпим баби. Мені дуже хочеться, щоб Ви 
до мене написали, бо я до вас написала.
Леся
4. До родини Драгоманових
Початок квітня 1877 р. Новоград-Волинський
У нас єсть кубікі ті, що складать сторони, тільки там багацько помилок. Я не знаю, чи вміє ваш драгоманець говорити. 12
Де ви живете, бо ми колись до вас приїдем? А що там ваш драгоманець, чи здоров? У мене єсть дві книжки. 13
Леся
1881 55
1881
5. До Є. І. Драгоманової
14 грудня 1881 р. Луцьк 14
г. Луцк. 2 дек[абря] 1881 г.
Милая бабушка, простіть мене, що я так довго не писала до вас. 
Я з мамою приїхали сюди вчора ввечері 15 і пробудем тут два 
дня, Миша і Ліля 16 остались дома, в Київі. Ми учимось дома, 
до нас ходить учитель-студент, і ходить до нас кажний день; 
я іще беру уроки на фортеп’яні і хожу раз в неділю. У Митьки, 17
сина дяді Гриші, 18 був шкарлатин, тепер уже пройшов, тілько 
він ще не виходить надвір. Ми перше обідали в гостинниці, 
а тепер вже єсть кухарка — теж німка. Моя кицька, що в мене 
була, кудись втікла вже давно. Того платка, що ви прислали мамі, я ще не бачила, бо ми з ним розминулись, бо як ми 
виїхали в Луцьк, то папа послав в Київ платок і мені муфту 
й  шапочку. Мені в  Київі добре, тілько ні з  ким гратись, бо 
которі єсть знакомі — то великі, або маленькі, або не хотять 
ходити до мене. Ліля має чотирі кукли, три маленькі і одну 
велику, що їй подарувала Шура, 19 кукла закриває очі, і Ліля її 
дуже любить; в теї кукли єсть кілька платьїв, і Ліля її по десять 
раз на день переодіває, перш по одному платью, а після всі разом — одне на друге. Мама збірається, як приїде в Київ, знять 
портрет з Лілі. У мами тепер зробився флюс. Ми ходили два 
раза в театр в Київі і на виставку картин. Папа як їздив в Колодяжне, то вбив лося і взяв собі роги. Прощайте, мила бабушка, 
напишіть, що ви робите і чи здорові.
Ваша Леся
56 Том 11. Листи
1882
6. До Є. І. Драгоманової
14 січня 1882 р. Київ
2 янв[аря] 1881 г.
Милая бабушка, поздравляю вас з праздником і дякую вам за 
подарки. Із чулків на мене пришлась всього їдна пара, бо другі не налазять; тиї смушки чорниї, що ви прислали, почали 
облазить, бо, мабуть, були покрашені, то папа їх продав і купив замість тих другі, сиві, і зробив мені муфту і шапку. Лілі 
дали червоний шарф, а мені синій; Ліля дуже хвастає своїм 
шарфом і  надіває єго часто зверху шуби. У  Лілі єсть біленька шапочка з  пушком і  біла муфта. В  Колодяжному  20 тепер 
шкарлатин. Моєї кицьки вже давно нема, зато до нас приблудилась друга кицька, красивая, така сіра з полосами, як той 
тигр, і в неї скоро будуть котенята, в неї вже раз були котенята, та тілько їм ніхто не давав їсти, то вони одичали і поздихали. Ну, тепер прощайте, милая бабушка, напишіть, що ви 
робите і чи здорові.
Ваша Леся
1883 57
1883
7. До Є. І. Драгоманової
11 березня 1883 р. Київ
1883
Милая бабушка! простіть мене, що я до вас не писала, все ніяк 
не зберусь. Спасибі Вам за плаття, чулки і гроші. Плаття уже 
пошили, а  за гроші іще нічого не купили. У  мене іще і  досі 
болить рука ліва, 21 так що нічого не можна робить: ні шить, 
ні грать, ні держать нічого, тим я так погано пишу. Я  перше була дуже слаба, а тепер уже нічого собі, хоть я ніколи не 
буваю зовсім здорова, бо завше рука болить. Перше я мазала руку йодом і мочила в солоній воді, але од йоду дуже шкура злазить, то я тепер не мажу і не держу в воді. На празники 
я нікуди не ходила, бо іще слаба, а  тепер позавчора ранком 
справляли Шевченкові роковини, то я ходила, Миша і Ліля; 
і ми там читали стихи. Давніше я ходила на два концерта; на 
перший ходили: я, мама і Миша, а на другий тілько я і мама. 
У Тамарці 22 є два зубки, і вона вже трошки лазить, але вона ще 
нічого не їсть, окрім молока, дуже любить Мишу і маму, так 
що як вони ідуть, то вона кричить, щоб брали її на руки, страшенно боїться чужих, а найбільш Старицького. 23 Тамара має 
дуже багацько йменнів, але найбільш її звуть Марцею і Марусечкою. Мама недавно їздила в Харьков на «Різдвяну ніч» дивиться. 24 В четверг ввечері приїхав папа і в вівторок вранці поїде. Я тепер хожу пить кефір, може, чули, що про його, хожу 
кажний день і п’ю по два стакана щораз. У Лілі тепер кашель 
і насморк, і вона од того нікуди не ходить гулять. Ми певне 
що приїдемо цього літа до Вас у Гадяч. Нам перед празниками прислали із Женеви: 25 мені квітку з  бумаги, таку, що як 
розвернуть, то вийде вазон з  квіткою розквітнувшою; Лілі 
картинку, таку, що як потягнуть зверху за бумажку, то вийде 
58 Том 11. Листи
дівчинка з-за рожевого куща з віночком в руках і одкриється 
віконце в хатці, а звідти виглянуть дві дівчинки; Тамарці дитинку бумажну, таку, що пищить, як придушить, а Міші картинку. Я  перше училась грать 26 і  вже нічого собі грала, але 
тепер через руку перестала. Мама як їздила в Харьков, то привезла мені дві ленти, а Лілі ленту і маленький поїзд з трьома 
куколками, їдна з їх така, що крутить головою, руками, ногами, сидить і стоїть. У Лілі є дві-три книжки, котрі вона читає. 
Прощайте, мила бабушка, пишіть, що ви робите і чи здорові, 
цілую Вас, прощайте, більш нема що писать.
Ваша Леся
8. До О. П. Косач (матері)
26 жовтня 1883 р. Київ
Милая мамочко! Чого ж то з Марочкою 27 так обертаються, що 
чуть не убили? Мені зробили операцію 11­го числа 28 в 11 часів 
утра: я нічого не чула, тільки щось давило на тім’я. Ото хлороформ. Як зробили операцію, то мене однесли на кровать, 
і  я от уже лежу 4­й день. І  кумедно було якось од хлороформу: усе я чула, що коло мене говорили, а болісти не чула і, як 
руку чикали, не запримітила. Прокинулась — голова крутиться, — і клініка і усе, мов мені приснилося, — а студенти несуть 
мене до кроваті. Зовсім дивовижа! Першії сутки рука дуже 
боліла, а  тепер зовсім не болить. Як перев’язували перший 
раз, то аж мука, а сьогодні ось тільки перев’язали і вже нічого, не пекло, не щипало й не боліло. Лежу я в большій хаті, де 
ще 3 жінки. Дві вже оперовані, а в третьої киста. Поки не було 
в мене лихорадки, то все нічого, а тепер усе турбує: і те, що часом чути, як роблять операції, і біготня студентів, і ночні звуки, і стогноти.
Мене тут дехто не забув, і  папа, і  Марья Михайлівна 29
завше пробувають; були: Катря Трегубова, 30 Анна Іванівна 31
сама і з Шурою, Житецька, 32 Оля Махно. 33 Вона жалкувала, що 
Ліля не приїхала. «Її, каже, певне, не пустили!»
1883 59
Сьогодні в мене вже лихорадки нема, може, що давали рицину, а може, що рука піджива. Я ще руки не бачила і не знаю, 
як вона порізана, папа каже, щоб не дивилась.
Обо мні не журіться, самі добре пробувайте та Марочку бережіть, — я скоро до Вас прибуду і всіх поцілую.
Ваша Леся
60 Том 11. Листи
1884
9. До Є. І. Драгоманової
22 квітня 1884 р. Колодяжне
Христос воскрес!
Милая бабушка, поздравляю вас з празником. У нас дуже погана погода, все йде то дощ, то сніг, так що не можна вийти 
з хати. 1­го апреля була така гарна погода, що ми ходили в літніх бурнусах 34 і  почали цвіти садить. Ми розводимо цілий 
новий садок; виписали багацько кущів і  дерев, між которими єсть дві шовковиці, котрі ми посадимо перед домом, щоб 
так було, як у вас у Гадячі. Дуже дякую вам за ваші подарунки, чулків тепер у нас з Лілею єсть дуже багацько. Ми з мамою 
дуже просимо вас, щоб ви прислали нам кануперу, любистку 
і червоної зірки (біла в нас єсть), бо тут цього не можна нігде 
достать. Миша приїхав в п’ятницю до нас 35 і привіз мені прочитать їдну книжку, дуже для мене інтересну, Лілі подарував 
теж книжку і писанку і Тамарі теж писанку, котру вона вже 
спортила. Марця дуже багацько говорить. Моя рука поправляється, хоч і помалу, і всі рани уже позаростали. Напишіть, 
бабушка, як у вас пройшли святки і чи ви здорові. Кланяйтесь 
дівчатам Стояновим. 36 Прощайте, милая бабушка, цілую вас.
Ваша Ліля 37
10. До Є. І. Драгоманової
15 травня 1884 р. Колодяжне
Милая бабушка, дуже мені непріятно, що папа вам написав, що він нас приганяє писать, чого ніколи не буває, і хоть 
я, може, не часто пишу до вас, но зато всегда з охотою і пріятностю; папа навіть після нас писав, значить, нас навіть не було 
до чого приганять. Дуже дякую вам за цвіти, вони лежать на 
почті, і їх скоро привезуть сюди. В нас также на святки було 
1884 61
скучно, бо була дуже погана погода, зато тепер тепло і гарно 
так, що ми в одних платьях ходим. Нам тепер багацько роботи, 
бо ми насадили садок, і хоть не всі дерева, як перше, а все-таки 
треба поливать; ми насіяли багацько цвітів, котрі теж треба 
поливать. Ліля собі, т[о] є[сть] для своїх кукол, зробила малий 
огородчик. Наші паскі були дуже гарні, Ліліних три малих пасочки трошки поперевертались, але то їм нічого не помішало. 
Вчора ми получили ваше письмо. Вчора були Тамарини іменини, і папа їй подарив повозочку з лопаткою і вилками, котрими 
вона дуже втішається. Вона дуже багацько говорить і все рисує 
щось. Миша вже давно поїхав в Київ. Ми всі здорові. Прощайте, 
милая бабушка, цілую вас, кланяйтесь дівчатам Стояновим.
Ваша Леся
11. До Є. І. Драгоманової
9 червня 1884 р. Колодяжне
Милая бабушка, дякую Вам дуже за ваши подарки, плаття ми 
вже пошили, і воно мені дуже сподобалось. Вчора охрестили 
Тамару, впрочем, вона тепер вже не Тамара, а Оксана, бо мама 
перемінила їй ім’я. Мама не може до вас приїхати, а я вас дуже 
прошу: приїзжайте сього літа до нас.
Миша більшу половину екзаменів видержав і  скоро вже 
всі кончить. У нас тепер в гостях Марья Михайловна, 38 вона ж 
була і за куму. Сегодня у нас добра погода, а перед тим почти 
щодня був дощ і було досить холодно. Ми тепер всі зовсім здорові, і мою руку можна буде розв’язать скоро. Мама учить мене 
тепер по-французьки і по-німецьки. Оксаночка тепер дуже багацько говорить, і може все що угодно сказать. Позавчора було 
Лілі рожденіє, і я їй подарила краскі, а мама камод для кукол. 
Папа сьогодня хоче попробовать купаться. Напишіть, чи тепло в  вас і  чи вже купаються. Чи живуть у  вас ще Стоянови? 
Кланяйтесь їм од мене. Чи здорові Ви? Ваше зілля у нас принялось добре, а найлучче любисток: зовсім вже великий; соняшники теж добре посходили. Напишіть, як у Вас пройшли свята. 
Прощайте, милая бабушка, цілую Вас.
Ваша Леся
62 Том 11. Листи
12. До Є. І. Драгоманової
Друга пол. червня 1884 р. Колодяжне
Милая бабушка, недавно приїхав до нас Миша, 39 видержавши екзамен, і тепер буде у нас ціле літо. Оксанка наша тепер 
дуже порозумніла. Моя рука дуже поправилась, і я сама зовсім здорова. У нас тепер добра погода, навіть жарко. Ми їздим 
купаться в друге село, за чотирі версти, і все вспоминаєм, як 
добре було у вас купаться. У нас тепер дуже багацько ягод, а вишень іще нема. Ми насадили багацько квіток і мали з ними 
дуже багацько мороки, зато тепер вони вже починають цвісти. Мама збірається їхать в Почаєв. 40 До вас приїхать не можем. Чи подобається вам, що Тамару перемінили на Оксану? 
Чи не йшли у вас недавно дощі? Чи живуть у вас Стоянови? Чи 
здорові ви? Прощайте, милая бабушка, цілую вас, прощайте.
Ваша Леся
13. До Є. І. Драгоманової
Перша пол. листопада 1884 р. Колодяжне
Милая бабушка!
Дуже дякую вам за посилку, котру ми недавно получили; ви 
недовольні на нас, що ми не писали до вас, але ми не писали 
для того, що се було б похоже, ніби ми нагадуєм за гостинець, 
котрий ви нам у першому письмі обіцяли. У нас усе гаразд і всі 
здорові. Хлопчик 41 трошки підріс, мама думає його назвати 
Юрієм або Романом, але всім ці імена не подобаються. Ми недавно їздили до Миши в Холм, 42 єму там добре живеться: квартіра добра, їсти дають добре і  хазяїни нічого собі. Миша недавно писав про свої четвертні отмєтки, котрі у його хороші.
Оксаночка зараз же наділа ваші чулки і дуже з їх рада. Гулять 
вона вже тепер не ходить, бо випав сніг у нас. Чи й у вас вже є 
сніг? Напишіть до нас скоріш, чи ви здорові і чи все у вас гаразд.
Прошайте, милая бабушка, цілую вас дуже.
Ваша Леся
1885 63
1885
14. До Є. І. Драгоманової
Кінець січня — лютий 1885 р. Колодяжне
Милая бабушка!
Дуже мені стидно, що я до Вас не писала так довго, але вже ізвініте мене. Дякую Вам за подарки, що Ви нам прислали, чулки 
на мене прийшлися добре.
У нас тепер усе гаразд, тілько Миша було заслаб корью, але 
тепер уже здоров и ходить в гімназію, Ліля і Оксаночка здорові, хлопчик теж, він дуже веселий і танцюристий, і може уже 
й сидіти сам, його тепер тим часом називають Миколою, але 
ще невідомо, як його назовуть. Я уже все можу своєю рукою 
робить, і вона вже зовсім мені не болить. Ми недавно усі дуже 
боялися, бо кругом була корь і инші болізні, але тепер уже не 
страшно, бо хоч люде й слабують, та не так, і далеко від нас. 
Напишіть, як там у Вас, чи вже нема діфтеріту?
Папа поїхав у Київ, хотів і мене узяти з собою, але послі роздумав з мамою, що не треба.
Прощайте, милая бабушка, пишіть, що там у Вас у Гадячі 
діється, чи все гаразд, чи Ви здорові, кланяйтесь дівчатам 
Стояновим, цілую вас, прощайте.
Ваша Леся
15. До Є. І. Драгоманової
22 жовтня 1885 р. Колодяжне
Милая бабушка!
Дуже Вам дякую за посилку, котору ми недавно получили. 
Іконку я ношу при собі завше. З Друскенік ми вже давно вернулися, 43 ми були там півтора місяця, але напрасно, бо мені 
64 Том 11. Листи
там нічого не помоглось, навіть як я туди їхала, то мені було 
лучче, а як звідти, то гірше.
Рука у мене зовсім не болить і не мішає мені нічого, бо я все 
нею можу робить, що мені треба, а нога таки болить, часом 
більше, часом менше, ходить мені трудно, як ніхто не піддержує, [а] зовсім не перестає. Я послі буду брать сольониї ванни, 
тепер ще не беру, бо ванни ще нема, не зробили. На той год ми 
хочемо знов їхати куди-небудь на води, але ще не знаєм добре, 
куди іменно. Такі вообще я не дуже здорова: дуже болить і кружиться голова. Наші діти усі тепер здорові. Хлопчик Микось 
уже може сам перейти через хату, ні за що не держачись, може 
сказати «папа», «мама» і деякі слова, він дуже веселий і здоровий хлопчик, його уже одлучили, а перед тим, як одлучити, 
зняли з  його портрет, на котрім він дуже добре вийшов: сидить сам на стулі в вишитій сорочці і в штанах. Оксаночка теж 
здорова, все бігає надворі, од Лілі нігде не одходить, з хлопчи­ком часом свариться, та хлопчик їй не піддається. Ліля у нас 
хазяйка: годує індиків, качок і голубів; щодня після снідання 
зо мною учиться, а  потім бігає по всіх усюдах з  одною дівчинкою Марисею, 44 з  котрою вона у  великій дружбі. Миша 
давно вже поїхав у Холм, хоч трохи пізнійше, як усі гімназісти, бо був слабий на горло і не міг поїхати; мама з Лілею потім 
їздили до його у Холм на Чесного Хреста, 45 там був тоді храм 
і приходило дуже багато народу. Миша живе на квартірі у одного учителя, у того ж, що жив торік; з ним живуть іще чотирі 
ученика, з котрих двох він учить, і бере за кожного в рік по 40 р.
У нас тепер по утрам бувають морози і досить холодно, так 
що ми топимо уже грубки. Напишіть, чи й у вас холодно. Чи 
живуть у вас іще на квартірі Стоянови? Кланяйтесь їм од мене.
Прощайте, милая бабушка, цілую вас, напишіть до нас 
скорійше, та не сердіться на мене, що я так рідко до вас пишу.
Ваша Леся
P. S. Мама получила те письмо, що ви писали з  дядьком 
Сашею 46 в августі.
10­го октября
1888 65
1888
16. До родини Драгоманових
25 березня 1888 р. Колодяжне
Любі мої родичі! Пишу до Вас, як обіцялась, сьогодні. 47 Мамі 
вчора було дуже недобре: великий жар був, ломило руки 
й  ноги й  боліла голова, так що мама думала вже, чи не тіф 
у  неї, і  була дуже неспокійна, але сьогодні їй далеко лучче, 
лихорадка пройшла, ломоти нема, і  сама вона спокійніша 
далеко, ніж вчора, тільки голова ще болить. Папа вчора привіз 
мамку, і мала 48 вже перестала кричати, 49 а то було вже цілий 
день, майже без перестанку, плакала. Мама сьогодні не може 
сама писать і казала, щоб я вже, як там знаю, написала. Ви вже 
простіть мене, що я, може, не зовсім то гладко пишу, я це знаю 
сама, і якби не прийшлось тепер, то, може б, я ніколи й не зважилась писать до Вас, хоч мені й дуже хотілось озватись до Вас 
словом. Скілька раз, як Ви присилали мені книжки, мене брала охота написать Вам що-небудь, та все якось не виходило 
нічого, але тепер, коли вже раз почала, то, коли Вам те буде 
інтересно, писатиму часто. 50
Книжки Ваші я всі прочитала, і вони мені дуже сподобались, 
збираюсь навіть дещо перекладати. Найбільше мені згодився 
словар, бо я почала переводити «Одіссею» і вже переложила 
дві рапсодії, 51 але тепер мусіла все залишити, бо часто слабувала, і всі мені толкують, що я повинна жити ростинним життям, я стараюсь, але все не можу зовсім обернутись в ростину.
Дуже прошу Вас, коли можете достать, то пришліть мені 
французький переклад драми Толстого 52 «Власть тьмы», 53
страшенно цікаво, як вона може виходить у  французькому 
перекладі.
66 Том 11. Листи
Треба спішити кінчать, а  то спізнюсь із своїм листом. 
Будьте здорові. Щиро цілую Ліду, Радочку, 54 Зорю. 55
Ваша Леся
Про мамине здоров’я писатиму, аж поки не поправиться настільки, що могтиме сама писать.
17. До М. П. Косача
Травень 1888 р. Колодяжне
Милий Миша!
Давно збіраюсь до тебе писать, та все якось не зберусь, оце ще 
недавно щось на мене було напало та ще й досі не пройшло, 
розпухло було горло і весь рот, так що не можна було ні їсти нічого твердого, і навіть говорити було погано, та тепер уже нічого, — проходить, принаймі добре, що не заразливе, а то я боялась, щоб не позаражувать часом наших. Наші «хрущі», як ти 
їх звеш, усі здорові, окрім Коха, 56 про котрого тобі пише мама. 
Настоящих хрущів у нас на деревах було багацько, так що Ліля 
з Марисею гарцями збірали і топили, але тепер їх поприбивав 
град, що недавно йшов, але сам град багато нашкодив, бо пооббивав цвіт на деревах, дуже поприбивав огороди і збожжя 
і в Любитові 57 багацько вікон повибивав. Як ішов град, то Кох 
злякався, плакав і кричав: «Бè досць»; о явленіях природи Кох 
має своє поняття, так: гром гримить — то хрущ гуде (певно, через те, що під каштаном хрущі завжди дуже голосно гудуть); 
хмари — дим; що град листя позбивав, то Кох думає, що то курка поїла, вітер — що то Ліля дмухає і т[ак] д[алі].
Ліля дуже зраділа, як почула, що ти їй купив Шекспіра, 
і  сказала, що тебе любить; як ми прочитали твоє питання 
про її учіння, вона незабаром попросила у мами бумаги на тетрадь для диктовки. Хотіла б я знати, од чого ти вибрав для 
Лілі іменно Шекспіра.
Прочитала я «Власть Тьми»; чудна драма, дуже багато страхів, і, вже правда, язик настоящий; хоч, напр[иклад], 
1888 67
Воскресенські 58 сердяться і  кажуть, що таким язиком ніхто 
не говорить.
Новостей у нас ніяких таких нема, — як приїде папа з свого 
подоріжжя, то вже, певне, привезе їх.
Прощай, цілую тебе, — пиши про свої екзамени.
Твоя Леся
18. До М. П. Драгоманова
Червень 1888 р. Колодяжне
Любий дядьку!
Дуже дякую Вам за лист, я страшенно зраділа, як одержала 
його, бо не сподівалась уже мати відповіді на мій лист, котрий, як я думала, не дійшов до Вас. Мені дуже було прикро думати, що Ви всі, може, сердитесь на мене, хотіла я було другий лист написать, та вже не знала й як його починати, бо як 
мені вимовлятись та оправдуватись, то нема гірше. Не одписувала до Вас я через те, що думала, може, Вам нема часу возитись із моїми листами, бо мама казала мені, що Лідочка слаба 
і Ви дуже заклопотані. Дуже я рада, що у Вас тепер усе гаразд, 
бо я завжди журюся, як почую, що у  Вас яке лихо. Я  часто 
про Вас думаю і згадую, які Ви, але Ваше лице, дядьку, то я ще 
трохи пам’ятаю, а Ліди то зовсім не можу згадать, та думаю, 
що й  вона зовсім мене забула, навіть більше, ніж я її, бо я 
пам’ятаю хоч те, як ми з нею в Київі «Стрібогів» різних представляли та по стульцях стрибали, а вона, я думаю, і те забулась, спитайте її про те. Я знаю, що Ви мене не забули, хоч я, 
може, й не така тепер, якою Ви мене пам’ятаєте, я попробую 
сама себе списати. Я лицем і подобою, здається, мало змінилась, 
хіба що не така дуже біла, як була, характер мій, я й сама це бачу, 
якийсь скритний, хоч мені й самій це не подобається, завжди 
я стараюсь бути якось щиріше, вільніше, але бачу сама, що 
все не так виходить, як би я хотіла: в мене виходить жарт тоді, 
коли я хочу говорити поважно, а коли я хочу говорити щиро, 
то це теж якось не так виходить, і від сього усього я не можу 
68 Том 11. Листи
відчепитись навіть при розмові з мамою і Мішею, а вже з другими, то нічого й казати; я, по правді сказавши, й тепер трохи 
дивуюсь, що мені так легко пишеться до Вас, Ви своїм листом 
якось привернули мене до себе ще більше, ніж перше, бо перше 
я таки трохи боялась писать до Вас, а тепер я бачу, що з мене б 
не посміялись, якби я що й не дуже то дотепно написала, бо Ви 
знаєте, що я не стілько вчилась, скілько б хотіла, та й тепер не 
можу як слід своєю наукою зайнятись, не дуже багато читала, 
то що з мене й сподіватись можна. Я стараюсь читати більш 
путніх книжок, хоч їх тут і трудно достать і більш попадається дурних книжок, ніж розумних, та я тепер їх мало читаю, 
часом навіть старі перечитую, які в мене є, Ваші тощо, аби не 
читать «от нечего делать» нісенітниці. З французьких книжок, 
окрім Жорж Занда, 59 я мало читала в первотворі, більш у перекладах і то з новітніх натуралістів школи Золя, 60 котрі мені 
зовсім не подобаються, бо мені здається, що в їх більше страхів різних та ефектів, ніж тої правди, або сама безпросвітня 
бридота. За цеє ж я не люблю й Толстого, та ще й за його містицизм, я ж, як нарошне, читала більш усього його остатні твори, в котрих, окрім чортів та ангелів, нічого не видко, або само 
тілько страхіття, як, напр[иклад], «Смерть Ивана Ильича». 61
«Власть тьмы» мені теж зовсім не подобається, отже, я й про­сила прислати її не для того, щоб я так уже кохалась у Толстому, а для того, щоб побачить, як може вийти така крайня кацапщина у французькому перекладі. Читала я раз, не пам’ятаю 
чий, переклад «Тараса Бульби» по-французьки, взагалі він 
дуже гарний, але в тих місцях, де вживаються народні вирази, то дуже смішно виходить в дословнім перекладі: напр[иклад], сучий син у  його fils du chien, I матінька — ma petite 
mère II і т[ому] п[одібне], сцени на Запоріжжі теж чудно виходили. Тож коли «Тарас Бульба», 62 котрий все ж літературною
мовою написаний, так чудно вийшов у перекладі, 63 то яка ж 
I Син собаки (франц.). Тут і далі римськими цифрами позначено прим. ред., 
якщо не вказано інше.
II Моя маленька мати (франц.).
1888 69
може бути «Власть тьми», котра писана найкацапійшою мовою. Щодо перекладів Тургенєва, 64 про які Ви мені писали, 65
то я  б дуже хотіла мати який-небудь з  їх, найлучче коли  б 
«Записки Охотника»; я маю тепер усі твори Тург[енєва] (мама 
недавно подарувала мені); читаю знов усе, дещо уперше читаю, 
дещо вдруге. Ліля наша теж гризе його, і я тому рада, бо вона 
багато глупости читає, а  Тург[енєв], може, її одіб’є від того.
Оце б я ще писала та й писала, а тут треба вже кінчати, бо 
вже й  так підганяють, кажуть на пошту спізнюся, а  тут ще 
й Ліля нависає з дітьми, 66 тягнуть кудись іти з ними, та нехай 
іще до другого разу, а то й так уже наскребла... Прочитайте, 
любий дядьку, цілую щиро Вас усіх.
Ваша Леся
P. S. У нас тепер Миша, 67 я йому показувала Ваш лист, він прочитав і нічого мені не сказав (бо він такої вдачі, що як затнеться, то нічого толком не скаже, що б у його не питавсь), а проте, 
як почув, що у мене є від Вас лист, то зараз сказав, щоб йому 
дати. Він тут удома всі книжки залишив і тілько з своєю математікою возиться, завжди він так, то задачі робить, то в математічних книжках риється, так у тому кохається, що нам часом аж смішно, він навіть, сам того не примічаючи, привик 
міряти людей математікою: напр[иклад], як часом каже про 
кого, що не дотепний, дурноватий, то каже, що «він математікі ні в зуб не знає».
19. До М. П. Косача
Початок жовтня 1888 р. Колодяжне
Любий Міша!
Оце думала швидко після першого листу писати до тебе, 
а тим часом, поки зібралась, то часу доволі пройшло. Та дарма, аби було написано. То мене «Генії» тиї затримали, 68 поки 
я зібралась переписати їх, потім переписала, та загубила, та 
поки другий раз зібралась, то вже й  час пройшов чималий. 
Обіцялась я довгий лист писати, та думаю, що, може, тобі 
70 Том 11. Листи
ніколи возиться з  довгими листами, 69 то нехай вже буде короткий, ти ж не то що я, що живу собі на дозвіллі та на безділлі, 
тобі є що робити, єсть куди й піти. Описувати своє подоріжжя теж не знаю чи варт, 70 бо, може, прийшлось би розвезти 
надовго описання, нехай колись розкажу, а тепер тілько дещо 
про турецьку кріпость скажу  71 (Аккерм[ан]). От уже страшна 
будова, нехай їй цур, високі мури та товсті, грубі, що аж хати 
в їх видовбані, мов келійки, башти круглі, тяжкої архитектури, в баштах л[ьо]хи та темниці з [ґ]ратами залізними (певно, 
колись там козаки наші сиділи), тепер там дике зілля та квітки ростуть, мама казала: «Десь то з наших козаків все те повиростало». Ми вирвали дві квітки на спомин та й подались 
швидче до пароходу, геть з тії кріпости, бо страшно нам там 
зробилося, пустка така, «ще, борони Боже, й  головою нало­­жити можна», ніхто й душі не прийме. А шкода, що ми були 
самі, бо коли б ще хто був, то б не так страшно було і можна 
було  б краще роздивитись усюди і  на валу довш постояти, 
а  звідти такий гарний краєвид на дністровський лиман, чисто козацький краєвид, та ба, своя душа миліша, ніж усі краєвиди. Поїхали ми собі назад у Одесу. Ну, та й море ж було у той 
день, певне, вже так задля нас вигладилось та причепурилось; 
синє-синє, з білими гребнями, з рожевими одблисками, з темно-зеленими тінями, з  золотими іскрами при заході сонця. 
Я все стояла з того боку парохода, де не видно берега, не хотілось мені єго бачити, хотіла я бачить море в цілім просторі єго, 
у всій красі єго, а земля заважала б сему.
От і маєш, хотіла якнайкоротше, а тут пів картки й не стало 
для моєї поезії морської. Але годі, буде вже й сього.
Тепер деякі просьби до тебе. Просимо, якщо получатимеш 
які листи, то не викидай конвертів, бо Пуцик тепер збірає 
марки, 72 щоб потім їх продати, і через те збірає, звідки тільки можна, марки, отож буде тобі дуже вдячна за їх. Боюсь я, 
щоб [не] завівся в їй дух користолюбства, бо має тепер багато 
грошей: продала Пуцинду і взяла за неї 19 р[ублів], для Пуца 
то велика сума. Оце просьба Пуцова. Тепер моя: пиши мені, 
як тілько буде час, і напиши по щирости про моїх «Геніїв», як 
1888 71
здаються вони тобі, я переписала і першого, хоч ти єго й читав уже, та, може, забувсь, а без єго другій не повний смисл 
матиме. Напиши, як тобі ведеться у  Київі. Чі був на весіллі 
у Галі? Як ідуть твої занятія? Прощай, до Різдва, певне, раніш 
не побачимось.
Твоя Леся
P. S. Цікаво мені бачити твій переклад, 73 пришли єго, коли 
можна, мені. Я  тепер уже кінчила своє безголов’я, «Самсона» того, 74 і  пишу «Одіссею», писатиму її цілу зіму. 75 Попроси у Шури той розказ (стихотворение в прозе), що мені читала 
у Колодяжному, 76 заложивши у книжку Тург[енєва], зветься 
воно, здаться, так: «Она хохотала», Шура вже знає яке. Коли во­на дасть єго, то пришли мені. Я  дуже бажаю мати єго. Я  б 
написала їй сама про се, але я раз до неї писала, а одповіді не 
одержала, то не хочу докучати їй частими листами. Кланяйся 
від мене їй і її мамі, щиро обох їх цілую.
72 Том 11. Листи
1889
20. До Є. І. Драгоманової
Після 13 січня 1889 р. Колодяжне
Милая бабушка!
Поздоровляю вас із Новим годом і бажаю вам усього найкращого. Сподіваюсь, що задля Нового року ви мені пробачите мої 
прошлогодні лінощі, та й не одні лінощі тут винні в тому, що 
я не писала до вас, трохи таки й те, що не могла я зважитись на 
сеє, бо з лиману  77 я ні до кого, окрім мами, не писала, не було 
там про що й писати, а про здоров’я та про докторів так наскучило було, що не хотілось уже споминати про се. Приїхавши ж 
додому, перше якось так час уходив та й уходив, а послі вже 
мені ніяково було озиватись до вас. Тепер оце на свята якось то 
зібралась. Хоч мені трохи й наскучило, але вже мушу писать 
про своє здоров’я, бо ви питали мене про єго. Мені після лиману получчало так, що я свої костилі покинула, але все ж без 
палички ходить ще не можу, на той рік знов треба їхать на лиман. Ліля все нападається на мене, що я не хочу до баби харківської їхать, 78 але я ще не знаю, чи й поїдем ми коли-небудь до 
неї, щось нам не випадає час до того подоріжжя. Чі у вас із Полтавщини їздять до неї і яка чутка про неї там?
Чого вам так не подобався Харків? Усі, котрі там були, здається хвалять єго. Ви кажете, що там різного народу багато, 
я вже собі думаю, що Одеса вам, певне, зовсім не сподобалась би, 
бо там уже такий різношерстий люд, що в Харкові, певне, такого нема. Як на мене, то в тому іще нічого поганого нема, що там 
так багато чужих людей, навіть інтересніше виходить, не подобається тілько, що так багато жидів, найбільше таки жидівську мову чутно, на лимані їх теж багато єсть. Я, вибравшись 
із лиману, жила неділь зо дві з мамою в Одесі і дивилась там на 
усіх тих людей. Потім ми їздили на пароході по морі, це мені 
1889 73
найлучче всього сподобалось, бо тоді був день гарний, море 
тихе і красиве, до того ж і морська болізнь мене на той раз не 
брала. Я б хотіла і дальше куди-небудь поїхать, та, може, на 
той рік і поїду.
Хотіла б я поїхать до вас, та, певне, не хутко теє буде, бо на 
той рік цеє не випадає зовсім. Шкода, що тую землю, що ми 
з мамою хотіли купить у Будищах, 79 заливає вода, але я думаю, 
що, може, то нічого, бо, певне, не щороку так буває, а вже б я 
дуже хотіла, щоб мама її купила, уже б я рада там щоліта сидіти, хоч би там часом і вода мене заняла, то то вже нічого, я трохи плавать умію, то не втоплюся, може. Напишіть, як з тою 
землею буде на сей рік, чі не заливатиме її знов вода, може, якраз ні. Чі не позрубували там білих дерев, що росли біля тої 
землі? Коли позрубували, то дуже шкода. Коли б уже теє купити, то я б сама приїхала строїти хату. А чому се ви ніколи 
не приїдете до нас? адже у Харків їздили, то, може, й до нас 
не так уже далеко, як здається. Побачили б наше Колодяжне, 
може, вам і гарне воно здасться, побачили б нашу Дору. Чого 
вам не подобається її ім’я? Ми її всі дуже любимо, а Ліля возиться з нею більше всіх, бо Дора, здається, трохи на неї похожа, і Лілі се дуже пріятно. Дорі найперше пошили плаття з тої 
бумазеї, що ви прислали, і вона постоянно в єму ходить.
Будьте здорові, мила бабушка, пишіть, як ви там живете, чі 
здорові і чі дуже вас замело снігом. Цілую вас, прощайте.
Ваша Леся
21. До батьків
Близько 20 березня 1889 р. Колодяжне
Любі мої папа і мама!
Пишу оце, як обіщала, сьогодні. У  нас усе зовсім гаразд, 
у  Оксани око зовсім не болить, усі діти здорові, граються 
і не капризять. Тепер вони лягають спать. Тілько що я получила папіне письмо, що папа писав через Арістова. 80 Я думала, 
що воно до мене, що, може, мама послала єго, і, звісно, прочитала. Дуже мене засмутило воно, тим більше, що я не знаю, що, 
74 Том 11. Листи
власне, робиться з папою, чого він слабий. 81 Жаль мені, мамочко, що ти мені не сказала нічого про се, як їхала, бо тепер се 
мене вразило надто і я не знаю, що мені думати. Напиши, прошу тебе, про все, що з папою діється. Може, вам непріятно, що 
я про се дізналася, але інакше не могло бути, бо мені ще перш, 
ніж подали письмо, сказали, що папа слабий. Малим я не казала нічого. Прошу вас, пишіть мені якнайскоріше усе по правді, що там таке, бо я не можу діждатись того письма, так мені 
прикро ждати тії звістки. Одно тілько мене потішає, що папа 
прислав просто письмо, а не телеграму, то, може, ще діло й не 
дуже погано. Не пишу більш нічого, бо як все гаразд, то й писать 
нічого. Цілую вас щиро і бажаю папі скоріше поздоровшати.
Ваша Леся
P. S. Іще раз прошу: пишіть! якби не малі, здається, я й сама б 
досі в Луцьк поїхала.
22. До Є. І. Драгоманової
24 червня 1889 р. Колодяжне
Милая бабушка!
Я недавно получила ваш подарок, дуже дякую вам за його, 
я вже пошила з  його плаття; на лимані буду спасаться од 
жари у йому. Я оце багато не пишу тепер, бо дуже не маю часу. 
Ми в середу їдемо в Одесу, і я тепер маю багато роботи: треба 
ще дещо пошить. Нехай вже звідти, з  лиману, напишу більше, як там буде мені поводитись, а тепер вже вибачайте. Про 
мене і про моє здоров’я, певне, вам дядько розказав, 82 то я думаю, що можу не писать про те, як мені було в Харківщині у теї 
баби. Бувайте здорові, милая бабушка. Кланяйтесь і цілуйте 
від мене дядю Сашу і тьотю Александру Васильєвну, 83 я з утіхою згадую своє пробування у Харкові. Будьте здорові!
Ваша Леся
1889 75
23. До О. П. Косач (матері)
8 липня 1889 р. Одеса
26 іюня
Люба мамочко!
Одержала я твої листи вчора і свою бумагу; дуже тобі вдячна 
і за те, й за друге. Твій лист мене дуже звеселив, бо з нього видно, що негри 84 все так само пробувають «в блаженном состоянии первых человеков». Бажаю тобі, щоб ти скоріше виспалась 
і  «прожилася» після одесько-лиманно-казятинських переїздів, 85 то тоді вже зовсім все буде гаразд. Я тут живу благополучно: ніхто мені нічого не вкрав, ніхто мене не зарізав, я не простудилась і грекоси мене не обіжають. 86 Хату завжді замикаю 
і замок приходиться добре. Найбільш мені пріятно, що в моїй 
хаті не гаряче (або принаймні не дуже гаряче), бо всі, кого не 
спитаю, просто погибають від жари по своїх домівках. Як я 
рада, що я не в центр[альному] зданію! Тут спекота страшенна, по 30° буває в 7 г[один] вечера! дощ ні разу не йшов з того 
часу, як я тут. По вечерам, після страшно гарячих днів, на небі 
спалахують зірниці, немов тиї блискавки; вчора я годин зо дві 
стояла і дивилась на їх. Вдень тут курява страшенна і земля, 
розпікаючись на сонці, дуже білою видається, од цього всього мені стали трохи боліть очі, непріятно це, але що ж робить, 
на те ж і тут сижу, щоб було гаряче. Однак вчора доктор, як я 
була у нього, сказав, що для мене «усиленной жары и потения 
отнюдь не требуется». Нічого нового він мені не сказав: ванни 
тіж самі, температури тієї ж самої, ходить на їх, коли вгодно, 
хоч рано, хоч пізно, все одно, бо завжді натовп великий і завжді 
приходиться довго ждать, коли не прийди, — я вже в різні часи 
пробувала. З ваннів у парк рідко хожу, — не хочеться пектись 
скілька лишнів кроків, та й боюся я над тією водою ходить, бо 
побачила там раз гадюку чорну, велику, і от тепер «ай, боюся!» 
Дехто з дачників каже, що на тих дачах, що на горі, теж єсть гадюки, та тут, на сій дачі, теж одну недавно забили; отож я тепер уже й у тій альтаночці, на тому полукруглому поетичному 
76 Том 11. Листи
каміню опасаюсь розсідатись, — щоб часом Олегова доля не 
спостигла. 87 Нехай Кох пригадує картинку з  Олегом «в  Русских Людях». Дуже стережусь я тепер цеї погані, цур їй! Нехай там і Кох стережеться і не дуже то ноги росою вимиває. Ой, 
здичів, здичів наш Миколочка! А мені вже дуже скучно за своїми дикими неграми, — нема тут таких, тут погані жиденята, 
і все одно з другим дратуються — це забава їх! хоч і багато тут 
єсть їх різних пород, подоб і націй. Та й взагалі набридло вже 
мені жити тут самій, і я дуже рада, що пані Приходько швидко приїде. 88 Завтра раненько розпитаюсь гаразд про ліжко для 
неї і напишу тут таки про се, а то сьогодні якось не могла грекоса вловить, тепер же вже пізно. Листи я завжді увечері пишу, 
бо вдень трудно зібратись, якось не йде. Уліти теж на вечір одкладаються. 89 Улітічна звістка (про чернігівський збірник) 
мене дуже врадувала, 90 я не сподівалась собі такої чести від 
кна-кон, 91 конечне перепишу їм «Самсона» («Співець» уже 
в плеядному збірнику), 92 ачей же, до сіх кна-кон він доїде як 
слід, не знаю тілько, як сподобається їм ся тема («to taka stara 
rzecz!....»). I Про улітячі справи напишу докладніш в иншому 
листі. Завтра приїде Гретхен, 93 і я її розпитаю про все як слід. 
Чі приїхав папа? Цілую його. Лиман йому кланяється. Бувай 
здорова, мамочко! Бувайте здорові, негрикі! Не дичійте дуже. 
«Тепер» я сподіваюсь бачить кна-кну і Пуца у себе непремінно!
Ваша Леся
NB. (для пані Приходькової) Тепер тут ванна грязева стоїть 
1  р. 50  к. Нехай дядина грошей набіра!.... Кроваті у  грекоса 
нема. Тут можна взять на прокат, але погану, з якоїсь санітарної станції, попросту з  больниц. Непевна річ! Узнаю, почім 
вони в Одесі, і напишу.
Не забудься, мамочко, прислать мені «Прометея». 94 Все, що 
ти писала в листі, конечне зроблю, та по більшій часті воно 
вже й  зроблене. Чі одержуєш мої листи? Як наші обходили 
Купала? 95
I «Це така стара річ!....» (пол.).
1889 77
24. До О. П. Косач (матері)
18 липня 1889 р. Одеса
6 іюля, рано
Люба мамочко!
Вже днів з  п’ять, як я тобі не писала, але ти не сердься, бо 
я з  того не винна. Як приїхала пані Броніслава, то скілька 
днів не можна було ні до чого прийнятись. Тепер вона вибралась од мене в  другу хату (тут-таки в  нашому дворі), оказалось, що нам тісно в одній хаті жить. Пані Броніслава навезла з собою багато речей, і в хаті повстав такій хаос, якій був 
до початку світа, хоч, по-моєму, і можна було б усе повстановлювати так, що не було б дуже тісно, але пані не сподобалось 
так, і вона вибралась собі. Що ж: риба шука, де глибше... У понеділок ми поїхали у місто, бо треба було пані Броніславі дещо 
куповать; отже, ми по страшенній жарі волочились по місті 
і втомились ми, звісно, дуже. На другий день хаотичний стан 
моєї хати все ще не пройшов, пані мала деякі спори з грекосом 
за хату, що хотіла перше нанять, а послі показалось, що там 
жить не можна, а грек не хотів оддавать назад завдатку і т. д., 
і т. д. П[ані] Броніславу розпач обгорнув, як тілько приїхала 
вона на лиман, але тепер, здається, трохи примирилась із ним. 
Тепер все втишилось і владилось, і я засіла за кореспонденцію. 
Живу я так собі, як і перше: не дуже добре, не дуже погано. Погано те, що пропадаю від спекоти. Ви не маєте понятія, яка тут 
страшенна спекота: в понеділок було 43°, я сама на термометрі бачила; так що я сміючись читала ваші скарги на спеку, — 
ачей же, під каштаном не бува такої температури? Кажуть, що 
моряки, повернувшись з Афрікі і навіть з екватора, говорили, 
що там не так жарко, як тут, у Одесі. Тропікі переїхали на лиман!.. Всюди панують матроськії костюми, віяла, зонтікі, содова вода і морожене, прикащики в магазінах стоять з пальмовими віяльцями. Я купила за 10 к[опійок] спасення душі, себто 
віяльце. Кажуть, у  неділю перебувало в  городських купальнях шість тисяч чоловік. Я з своїми ваннами в 29° пропадаю. 
78 Том 11. Листи
В парку не бачила більше гадюк, певне, пропали від спеки. Однак Микось нехай пришле мені мою шаблю, бо тут собаки увечері спускаються з цепів і я боюсь вийти за двері. Погано тепер те, що уночі трудно спать од жари та од мух, і навіть раз 
Пашкевич, 96 побачивши мене, сказала, що ніби я дуже поблідла і, як вона каже, втомилась, хоч справді не знаю, чим я могла втомитись: ото тілько, що у місті була та лазила за покупками, а то по цілим дням абсолютно нічого не роблю. Уліти мої 
їдуть (лізуть), тілько дуже-дуже помалу... «когда-то будут!»... 
А от Міші стидно, що лінуєтьься писать свою уліту, ажеж, здається, не під тропіками живе, то не повинен би так предаваться dolce far niente. I Однак я не маю права йому проповіді такої 
казать, бо сама не переписала й досі того нещасного «Самсона», сьогодні постараюсь переписать увечері і завтра пошлю 
разом з листом до Міші. Дуже йому вдячна за лист і за всі новини, що мені списав. Непріятна новина цей кір! 97 Бажаю негрикам вберегтись од нього, і нехай їх «блаженное состояние» 
продовжиться до мого приїзду. Дроздішка поздоровляю з самостійностю, чі то з самоходностю!.... Ой, добре вам там жить, 
а мені.... от і Маргаріта хутко їде (може, завтра) в свою Канівщину, 98 тоді вже мені буде зле. Однак ти, може, мені не повіриш, усім моїм скаргам, то я вже мовчу. Прощай, що їще пригадаю, те напишу в Мішіному листі.
Бувайте всі здорові! Цілую тебе, мамочко, голубочко, ластівочко!
Твоя Леся
Чі не прислала б ти мені якого маленького узорчика для Шуріного рушника.
Дякую тобі за ноти. Сьогодні з їх грала. Грала 99 «Matrosenlied», II але не дуже добре, бо фортеп’яно поганеньке і я до його 
не звикла.
I Солодкому безділлю (італ.).
II «Пісня матросів» (нім.).
1889 79
25. До О. П. Косач (матері)
18 серпня 1889 р. Одеса
6 августа
Люба мамочко!
Вчора я їздила до міста і  одержала від Комарових 100 «Perles 
de la poesie». I Читаю їх сьогодні цілий день і  насоложуюсь! 
«Pauvres gens» II прочитала, 101 постараюсь конечне їх перекласти. Дуже я була рада, коли знайшла-таки «Lucie» 102 Alfred’a de 
Musset, III — сі вірші мені надто подобаються, більше всіх його 
віршів. Взагалі там єсть багато прехороших річей, і я дужедуже тобі вдячна за те, що ти мені швидко переслала сю книжку, бо я таки остатнього часу сиділа «на безкнижжі». За «Перший Вінок» 103 теж спасибі. Тепер його читає пані Броніслава, 
а  потім треба дать тут одній кна-книні, що тямить трохи 
по нашому і  інтересується нашою літературою. Кна-кна ся 
тутешня, таки одеська, кінчающий юріст, ми з ним познакомились, купуючи кавуни (от як заводяться знакомства на лимані!), я говорила з перекупкою по-нашому, і це дуже здивувало кна-кну і її мати, після того вони завели зо мною розмову, 
вибрали мені кавуна «которий получше» — і знайомість готова! З панею, кна-книною матір’ю, я часто їзжу купаться, і взагалі я рідко купаюсь сама, — не люблю чогось бути сама в такій водній просторіні. Купаюсь завжді в городській купальні, 
бо в хазяйській дуже погано: будка стоїть просто на березі і до 
неї дуже довго треба йти з мокрим в’юном на тілі, а у нас тепер 
вітри бувають дуже великі, то воно й простудитись недовго. 
В городській купальні далеко ліпше: зовсім не так дуже глибоко, як спершу може здатись. Остатніми днями на лимані були 
здорові хвилі, і це мені дуже сподобалось, — хоч я через ті хвилі разів зо два здорово напилась гірко-солоної води, але зате 
хвилі так славно несуть і  колишуть, що можна їм простить 
I «Перлини поезії» (франц.).
II «Бідні люди» (франц.).
III «Люсі» Альфреда де Мюссе (франц.).
80 Том 11. Листи
їхні бридкі жарти. В лимані вода звичайно бува градусів 18 або 
19, якщо пробуде так до 20, то, може, й Пуцикові можна буде 
скупатись у  блакітних лиманових хвилях. Дуже я зраділа, 
прочитавши, що ви таки приїдете до мене, а то я вже зовсім 
було обезкуражилась, бо прийшлось би зовсім самій їхать додому. Пані Броніслава хоче їхать після 15­го на виноград в Бессарабію, і, значить, вертатись я мусіла б без неї. Вона предлагає мені даровий білет до Ковля; 104 як ти радиш, брать його, 
чі ні? Грошей на сей подлий лиман іде багато: тепер у  мене 
10 р[ублів] зосталось, не знаю, чі стане до 20­го, хоч я і стараюсь якомога не тратить багато грошей, але ж їсти треба, а то 
таки не можу вдержатись, щоб не купить якого кавуна, дині 
чі там винограду. Подлі жидиська раз у  раз вештаються по 
нашій дачі з усяким фруктом, от так, аби смущать правовєрних лиманників, та ще й ціни такі знадливі: диня три копійки, кавун 10 к[опійок] і т[ак] д[алі], як же тут встоять? Напиши 
мені, мамочко, — якщо не хутко приїдете або якщо не можете мені грошей прислать, то я постараюсь свої видатки якомога зменшити і не буду ніяких пустяків купувать. Пишіть, 
коли приїдете, а  тим часом бувайте здорові і  до побачення! 
Усіх тігро-негрів щиро цілую.
Ваша Леся
Уліти з слідуючим листом пришлю конечне.
26. До М. П. Косача
Початок жовтня 1889 р. Колодяжне
Любий Міша!
Тілько що ходила в  ліс, споглядати красу осінньої природи, а  вернувшись, зараз сідаю писать тобі. Ти просив писати про малих, так-от: у  Оксани екзема пройшла, у  Дори 
проходить, а  в  Микося щось іще не гоїться, хоч мама різні 
способи до його добірає. Сами діти на тую слабість зовсім не 
вважають і ганяють по цілих днях по дворі, — все, бач, не вірять, що минуло літо. Оце щоранку Микось вбігає знадвору 
1889 81
і гукає: «Мамо! а надворі, знаєш, тепло-претепло!.... Не треба 
мені пальта надівать?».... Але по обіді приходить Кох знову 
і заявляє: «А знаєте, надворý “снігом пахне”». Оксана завжді 
при тому заспориться, що сніг ніяк не пахне, але Микось на 
своєму стоїть. А я теж думаю, що вже пахне снігом, і  помалу перебіраюсь на зімовий стрій. Збіраюсь потроху в Одесу. 105
Думаю, що до октября виїду. Не конечне мені хочеться їхать, 
але таки поїду. Я б хотіла тепер хоч деякі уліти скінчити, щоб 
не возитись із ними в Одесі. Я, було, думала тут зайнятись добре і скінчить нарешті той нещасливий «Жаль», 106 аж вийшло 
так, що він і досі лежить нескінчений, а замість того я розпочала ще дві нових уліти: «Les pauvres gens» і  одну казку для 
дитячого журналу, 107 що ми бачили в Одесі. Ну, та дасть Біг, 
доулічу все благополучно. Як там маються «Исторічні картини»? 108 Окрім уліт, маю тепер деякі роботи до скінчення, то вишить, то пошить. В Одесі, думаю, ще й нове що-небудь почать. 
Так от вишиватиму на дозвіллі межи масажем і улітами. Там 
уже й Гейне знов буду писать, 109 а то я тут його і в очі не бачу. 
Найпильніше тепер мені: «Les pauvres gens» і уліта, а те все ще 
поспіє. Що ж ти тепер робиш, чі в математіку затопився, чі 
по Київі прохоложуєшся, чі, може, що улітиш? Якось ти ніколи настояще не пишеш про свої діла, а так якось все тиї слова 
нижеш, мов перли, мовляла Шура. Як же там Київ без Шури 
стоїть? я собі щось ніяк не можу його в’явить без Шури. Чі ходиш до Рашевських? 110 А  яка там чутка про черніговські сорочки? 111 чі мережані, чі просто вишивані?.. Воно то правда, 
що про тиї сорочки ти мені можеш сказати знамениту приказку: «чиї би телятка мичали...», але я тобі кажу: «Чекай, чекай, 
братіку, — я тобі ще кращу вишию!» Однак про черніговські 
сорочки все-таки напиши. Як ти там з своєю Пашкевичовою 
кна-кною поживаєш? 112 Чі вона тебе слухає? Ти ж її тепер, певне, «в свет» виводиш, як колись мене, то мусить же вона теє 
тямити. Як мається «Плеяда»: «Ой чі живі, чі здорові всі родичі гарбузові?» Чі там ще мої «Lieder» I Гейновські не пішли 
I «Пісні» (нім.).
82 Том 11. Листи
за водою навіки? 113 Маєш «знаків запитання» досить, аби хіть 
одписати на їх гарненько, а не по-кна-княчому, жемчужним 
способом. От тобі, Міша, що ражу: пиши-но ти уліти, бо твоя 
«Кушетка» проймає навіки серце, ревізмом 114 пойняте. 115 Еге ж, 
Немол[овський] 116 казав, що твій слог нагадує слог Короленка. 117 «Дурниця се — отака шаноба?»... Єсть чутка, що Короленко 118 має жить у Київі. Що то вже тоді буде? — Хто його зна! 
може, до його Тарасовська вулиця 119 буде прихильніше, ніж до 
Мачтета. 120
Годі мені писать, бо вже занадто багато матимеш на один 
раз до читання; хай ще на після зостанеться. Бувай здоров! 
цілую тебе щиро.
Твоя Леся
P. S. Гаразд, що «Чари» знайшлися, 121 а  то я вже мала писать 
Маргаріті, щоб пошукала їх. От іще була б штука!
27. До М. П. Косача
Перша пол. листопада 1889 р. Одеса
Любий Міша!
Одержала я твій лист і найсердечніше дякую за його. Взагалі 
я помітила, що ти, перейшовши на другий курс, почав далеко 
щедріше розсилати листи, ніж було перше, за се, звісно, тебе 
варто по головці погладить. Смутна новина мене дуже-дуже 
засмутила. 122 Перше я мало не заплакала, потім розізлилась 
чогось страшенно, а  потім на мене напав якийсь дух упорства і я наважила сьогодні писать, як могтиму, цілий день, 
і взагалі — робитиму вдвоє тепер! Еге, так як одійшла злість 
трохи, я принялась за Маргаріту (приймалась я за неї вже не 
раз), отже, і  цей раз нічого не вийшло, який легіон демонів 
упертості сидить у сій дівчині! нічого, певне, вже з нею не поробиш. До Мані ще напишу, 123 з  тею, може, діло краще зладиться. Маня хутко переїзжає з  батьком в  Луцьк, так що я 
сподіваюся з  нею незабаром побачитись. Я  сама про писання для народу дуже і  дуже подумувала, хоч з  мене толку, 
1889 83
може, й небагато, бо я щось не можу збитись з белетристичного шляху, а не знаю, чі белетристичні праці будуть кудинебудь судні. Ще далеко раніш твого листу, ще в Кол[одяжному], 
я почала писать казку для дітей, зветься «Чотирі казки зеленого шуму», казку сю я хотіла послать в Галичину в дитячий 
журнал; якщо вдасться мені добре ця проба, то писатиму 
більш, якщо ні, то, значить, — «кебети не маю!»... Кінчить сії 
казки, я, за різними справами, не мала часу, але, певне, хутко 
скінчу. Можу сказати сміло без всяких виговорок і відговорок, 
що все, що тілько залежить чі буде залежити від мене, я все 
зроблю для нашої справи, хоч би се було для мене і  трудно, 
і тяжко. За других не можу поручитись. Одесітів проситиму 
для черніговців і для вас, може, що-небудь дадуть. Познайомилась я тут недавно з двома студентами-українцями, здається, люде путні, може, од їх або через їх що дістану; маю на се
велику надію. Будь певний: що можна, все буде зроблене. 
Можна однак сказать про одесітів, як і про киян, що тут, як 
і там, лінтяйства не мало. Скажи п[ану] Максимові, 124 якщо 
йому цікаві трохи мої слова, що я ніколи не сподівалась, щоб 
він так лепсько дбав про наше спільне завдання; таж таки часу 
не мало було — ціле літо і осінь, — щоб перекласти тую решту 
віршів. Я тепер переклала вже першу голову  125 «Bergidylle’ії», I
хутко перекладу цілу, і, значить, все, що я на себе взяла, 
я зробила. Правда, я людина без діла, «праздношатающаяся», але зате у мене єсть такі перешкоди, яких ви не маєте, і, 
дай Боже, щоб ніколи не мали... От перша перешкода «moje
miłe zdrowie i powodzenie». II
Сюди в Одесу я приїхала на лихо, бо не тілько масаж не поміг, але, здається, пропало й те, що я загорювала собі лиманом, 
Косівщиною, пов’язками і всім лихом і бідою. Я недавно встала з ліжка, а то днів 5 лежала. Тепер мені ліпше, і я знов можу 
ходити сама з  палкою, а  то вже було так, що мене водили, мало не носили. Після тижня масажної курації нога моя 
I «Гірської ідилії» (нім.).
II Моє любе здоров’я і як мені ведеться (пол.).
84 Том 11. Листи
розтроюдилась так, що й  ступить було годі. Тоді я покинула його. Першу ніч я провела тоді, як тінь в Дантовому пеклі, 
з плачем і скрежетом зубовним. На другу ніч затялась, не плакала і цілу ніч писала в ліжку, почала невеличку поему, і, здається, по їй не видко, як мені приходилось тісно при писанні. Через два дні приїхала Маргаріта і забрала мене до себе. 126
За се я їй дуже вдячна, бо моя німка така подла, що цур їй. 
Однак ти не думай, що діло стоїть так дуже погано. Я тепер не 
лежу, можу знов ходить, хоч не так, як перше, але все ж нічого собі, сподіваюсь, що могтиму виїхать на сім тижні. Я дуже 
хочу заїхати до тебе днів на два чі три, але не знаю ще, як буде, 
писала про се мамі і жду відповіді. Але я таки сподіваюсь ще 
бути у тебе і «обо всем переговорить», як говорить тьотя Саша. 127 Маю деякі цікавості для тебе. Дав би то Бог, щоб я вам 
від одесітів що-небудь вимантачила. «Дай Боже нашому теляти вовка піймати!» Тілько що мені прийшла в голову одна 
дуже чудна ідея, але писать про неї не буду, побачу перше, що 
з неї вийде. Бувай здоров, а може, й до побачення. Цілую тебе 
щиро і бажаю тобі вдачі на кожній дорозі. Славно ти зробив 
що переклав «Ночью», 128 за се хвалю. Не лінуйся, мій брате, 
хоч ти, а то вже хто його зна, що й буде. Бувай здоров!
Твоя безталанна сестра Леся
P. S. От що: на нашій групі ти вийшов найкраще; 129 приїхавши, виб’ю тебе, щоб не капризував і не перебірав портретами. 
Слово «маятник», я думаю, можна так залишить, 130 бо корень 
сього слова український. Маятник по-болгарськи махалце, 
по-сербськи — шеталица, по-чешськи kywadlo, по-польськи 
wahadło, по-галицьки пендель, кивало. Вибірай, що хочеш, 
або зостав так. Голімського я і в вічі не бачила, 131 Кірії 132 теж. 
Шура мені не писала. Маніного сталого адресу поки що нема.
1889 85
28. До М. П. Косача
8–10 грудня 1889 р. Колодяжне
«Ще не вмерла Україна!..»
26–28 ноября
Любий Міша!
Тілько що одержала твій лист і, прочитавши, зараз же за 
перо! Стішив мене цей лист аж надто. Я  бачу тепер, що ви 
таки справді маєтесь «братися за діло» 133 і  вже перестаєте 
угнітатись духом. Нема що й  казать про те, що я візьмуся 
тепер до роботи так, що тілько ну! Що залежатиме від мене, я 
все зроблю, ба — що ж мені й робити, як не се! аже, як би там не 
було, а література моя професія. От тілько одно мене бентежить, знаєш, теє «mens sana in corpore sano» I (а мені таки все не 
ліпше, а либонь, чи не гірше — може, й різать прийдеться), ну, 
та якось то буде. «Les pauvres gens» я вам можу надіслати (уже 
послала), але одбірать їх у «Зорі» не маю (вони вже послані), 
бо, як мовить Гомер, «що раз дано, того одбірать не годиться», 
тим більше, що, я думаю, їх і так у «Зорі» не надрукують. З викінчених перекладів я маю «Життя і  філософські думки 
Пінгвіна» пані Сталь; 134 якщо вважаєте сю штуку куди придатною, то пришлю вам. «Гуллівера» я перекладала 135 з перекроєного для дітей видання і вважаю його нікуди не судним. 
Берусь перекласти всі чотирі подоріжжя Гуллівера, тепер 
вийшло нове повне видання, і ми в Одесі купили перший том 
(«Ліліпути і Вéлити»). Почну його перекладать, як тілько виправлю свою уліту, 136 котра вже скінчена, але я роблю їй, як 
мама каже, в гризку. Пришлю її вам, хоч і здається мені, що 
вона для збірника трохи довгувата. «Bergidylle» (Гейне) хутко 
скінчу. Мама казала, що, по її думці, краще найперше видати 
Гейне, вона думає, що се було б дуже цікаво для кожного з галичан. Воно, звісно, що можна було б, але я не знаю, як стоїть діло се у пана Максима. Окрім «Lieder», я маю вже 7 пісень 
I «У здоровому тілі здоровий дух» (лат.).
86 Том 11. Листи
«Atta Troll’я» 137 (колись же й  цілого скінчу), а  ще хтось, або 
й ми з паном Максимом, коли йому Гейне ще [не] набрид, міг 
би перекласти «Reisebilder», I та й з Гейне був би кінець. Отже, 
найперш треба «привести в  известность» все, що єсть готового з  перекладів. Далі могли  б видати Мольєра, 138 якби Самійленко 139 викінчив нарешті свого «Tartuffe’a» і  «Mariage 
forcè», II а там би іще хто-небудь що переклав. Короленка треба  б цілого видати: «Ліс шумить», «У  великодну ніч», «Ночью», «Старий дзвонарь» — це єсть, «Сон Макара» єсть переклад у Маргаріти (в остатній день перед виїздом я цеє узнала), 
і я сей переклад таки думаю у  неї «весьма-очень іскусно виканючить». «В дурном обществе» я давно наважила перекласти, мама обіцяє «Сліпого музиканта»; а решту перекласти — 
чей, таки знайдуться людці. Гаршина 140 теж треба цілого, я 
наперед беру «Красний цветок». Взагалі, щодо російських 
письмовців, то се ще не велика мація III перекласти, аби тілько людей було досить, та охоти не бракувало, а от з італьянцями 141 та англічанами, то трудна справа. Ага, от іще: конечне 
Сервантес 142 повинен бути у нас, а то що ж то за европейська 
бібліотека буде без «Дон Кіхота»!
От тілько чого я не розумію як слід: чі ся перекладча література єсть те, що ти звеш народні видання, чі народні видання єсть щось зовсім окреме від перекладчої літ[ератури]? А від 
сього, по моїй думці, багато залежить, як має обернутися 
справа. Бо коли перекладча літ[ература] має видаватись для 
народа (для простого народа), то тоді каталог творів для перекладання можна, і навіть треба, скоротить, бо навіщо ж народові, принаймі тепер, тиї Полі Бурже, 143 Байрони, Леопарді 144
та хоч би й Шіллер 145 і Гете? 146 Коли ж се видання має бути і для 
інтелігенції, то тоді список треба б іще розширити, помістити 
туди: Сервантеса, Бомарше, 147 Петрарку, 148 Шенье, 149 Бальзака, 150 Леконт де Ліля, 151 Вальтер Скотта, 152 Вольтера, 153 Руссо, 154
I «Подорожні картини» (нім.).
II «Тартюфа» і «Шлюб з примусу» (франц.).
III Подвиг, здобуток.
1889 87
Сталь, 155 Сирокомлю, 156 Конопніцьку, 157 Надсона, 158 Некрасова. 159 Мені здається, що без сіх авторів наша літ[ература] буде 
аж надто неповна. Щодо Мопассана, 160 то над ним, я думаю, не 
варт собі голову сушити, бо в його творах чиста ідея натуралізму зовсім зопсувалась і вийшло щось таке, про що не варт 
і говорить. Мордовця то теж не варт, бо одно те, що він і сам, 
якби хотів, міг би перекласти свої повісті, а друге, — що його 
романи пишуться в стілі тих, що печатаються в «Ніві», 161 надто велика честь для нього — попасти в  «мировую литературу»; коли романи його цікаві під тим взглядом, що написані 
на історічні українські теми, то далеко краще написать свої 
власні повісті тому, хто спроміжний, на ті ж самі теми. Усіх 
инших авторів, що ти писав, і я теж вважаю конечним перекласти. Але діло от в чім: прозаїчні твори англійських та італьянських авторів можна перекладать і з руських перекладів, 
але вірші треба конечне перекладать з первотвору, бо инакше 
може вийти щось зовсім далеке і неподобне. Ти писав, щоб пошукать у Одесі кого, але ж ти сам там був і знаєш, як там стоїть справа: взагалі там ніхто нічого не пише, між студентами 
я знаю тілько одного, подолянина Лосятинського, 162 що міг би 
перекладать з руського, з польського і з німецького. Сьому паничеві я можу через Маргаріту переказать про наше видання 
і попросить перекласти що-небудь з того, що ви позначите; 
сподіваюсь, що він не одмовлятиметься. Єсть там іще один панич, Заболотний, 163 він пише українські вірші, але їх я не читала, попрошу Маргаріти вислать дещо з його віршів, а далі 
«ще побачим, як там буде!» Мама совітує назначить для одеської кна-кни Ауербаха 164 «Schwarzwälder Geschichten» I і що-небудь з руського.
А з  англійською поезією не буде ніяк, поки хто з  нашого 
товариства не вивчиться по-англійськи. Якби мене німка не 
збавила, то досі я  б уже добре підучилась по-англійськи, 165
ну, а  так, то що  ж робить! Самоучкою я не можу вивчитись по-англійськи, але по-італьянські можу, тілько ти, як 
I «Шварцвальдські оповідання» (нім.).
88 Том 11. Листи
їхатимеш сюди, то купи мені італьянський словарь (як нема 
італьянсько-руського, то італьянсько-французький) і  книжку іт[альянську], одну з тих, що ви маєте перекладать. Я вже 
трохи знаю граматіку, а для перекладів практічного знаття не 
треба. Леопарді «Діалогі» (в прозі) я можу вам хоч зараз перекласти, бо у мене в «Пантеоні» вони єсть 166 і написані зовсім 
не трудним складом, але його вірші, так само, як і всякі инші, 
я наважила перекладать тілько з італьянського.
Привези мені Петрарку, або Леопарді, або Гольдоні 167
(я, правду сказать, не маю о нім żadnego pojęcia). I Мані і Маргаріті я напишу про цю справу, Маню, може, хутко й саму могтиму побачить, бо хутко вона житиме в Луцьку. Коли хочеш, 
я пришлю тобі Манін переклад «Дзвонаря» Короленкового. 
Мама каже, що можна було б видать тепер ті переклади з Короленка, які вже єсть, потім (або ще перше) видать «Lieder» і «Atta 
Troll» Гейне, II а потім «Les pauvres gens» і що-небудь іще до того 
прозаїчне, з Діккенса, 168 наприклад, або з Ауербаха, або там 
що хочете; таким способом можна б зложити три перших випуска. «Léli’ї» Жорж Занд перекладу у мене нема. Маю тілько 
половину її казки «Le nuage rose», III якщо вона куди придасться, то можу скінчить. Пуц обіцяв перекласти «Грібуля» (казку 
Жорж Занд) і «Муму» Тургенєва. Єсть у нас скілька «Стихотворений в прозе» Тургенєва. Вам з Пашкевичем ражу перекласти «Les compagnons du tour de France», IV однаково ви там його 
читаєте тепер; це була  б річ неабияка! Ти просиш проєкту, 
що вам перекладати. Се досить трудно мені сказати, до того ж, 
я думаю, що ви на тім більш знаєтесь, ніж я, але якщо так ти 
хочеш, то я можу подати свою думку.
I Жодного уявлення (пол.).
II Дописка, зроблена невідомою рукою: «Власне, се було  б найкраще — 
видать перше з Гейне, що переклали Леся та Слав[инський], бо се вже навіть готове (і гарне)».
III «Рожева хмаринка» (франц.).
IV «Товариші мандрівки по Франції» (франц.). Ідеться про роман Жорж 
Санд, більш відомий в Україні під назвою «Мандрівний підмайстер».
1889 89
Так-от, я думаю так: з Байрона треба перекласти «Чайльд 
Гарольда» й  «Манфреда»; з  Беранже 169 скілька найкращих 
«Chansons», I «Le vieux Caporal», «Le roi d’Ivetot», «Mon vieil 
habit», «Monsieur le senateur» II і т[ак] д[алі]; з Бернса 170 — теж, 
і  небагато; Брет Гарта 171 — їдно або два оповідання; Поля 
Бурже я не знаю инших творів, а  «Disciple» III — по-моєму — 
не варт перекладать, бо то щось таке verwegene; IV Гаршина — цілого; Гете — «Фауста», 172 і «Вертера», і скілька дрібних 
віршів; Гейне — «Lieder», «Reisebilder» і  «Atta Troll»; Гоголь 
єсть майже весь перекладений, то, отже, не знаю, як має 
з ним бути; Гончарова 173 — «Обрив» і «Обломов»; Гольдоні не 
знаю; Гюго — «Les misérables», «Notre dame de Paris» і  «Les 
travailleurs de la mer», V він сам називає три сіх романа своєю 
трілогією; Діккенса «David Kopperfield» VI і дещо з менших новел, напр[иклад], різдвяні казки; Доде 174 — «Jacques»; VII Достоєвського 175 — «Записки из мертвого дома» і  «Преступление 
и  наказание»; Ежа 176 я знаю тілько одно «Kuźma Jeż», VIII цікаве воно тим, що там герой українець; Жорж Занд — «Les 
compagnons du tour de France», і «Lelia», і деякі казки (для народа і для дітей); Залеського 177 — деякі вірші; Золя — «Le peché 
de l’abbé Mourret» і «L’Assommoir»; IX Короленка всього; 178 Красіцького 179 не знаю; Крашевського 180 — «Ostap Bondarczuk»; X
Крестовський 181 — «Первая борьба», «Большая медведица» 
і «Жить, как люди живут»; Леопарді — «Діалогі» і деякі вірші; 
Лесажа 182 я знаю тілько критичні статьї; Лонгфелло 183 — поема з  життя північноамериканських дикарів (ніяк не можу 
I «Пісень» (франц.).
II «Старий капрал», «Король Івето», «Моє старе вбрання», «Пан сенатор» (франц.).
III «Учень» (франц.).
IV Сміливе (нім.).
V «Знедолені», «Собор Паризької Богоматері», «Трудівники моря» (франц.).
VI «Давид Копперфільд» (франц.).
VII «Жак» (франц.).
VIII «Кузьма Єж» (пол.).
IX «Гріх абата Муре» і «Пастка» (франц.).
X «Остап Бондарчук» (пол.).
90 Том 11. Листи
пригадать її назви, але саму поему читала і дуже сподобала) 
і  «Excelsior», I невеличкі вірші; Мальчевського 184 — «Марію»; 
Мачтета — «Он і мы» та «И один в поле воин»; Міцкевича 185 — 
«Dziady», «Krymskie sonety» і «Ballady»; II Мольєр — «Tartuffe», 
«Le mariage forcé», «L’avare» і «Précieuses ridicules»; III Мур 186 — 
скілька віршів; Мюссе — «Lucie», «Le mie prigione» і  «Les 
nuits»; IV Немцевича 187 не знаю; Ожешкова 188 — «Marta», «Dobra 
pani», «Panna Antonina», «Nieróżowa sielanka», 189 «Silny Samson», «A. B. C.», «Czternasta część»; V Пушкін 190 — «Борис Годунов», «Цигане» 191 та з дрібних віршів; Прус 192 — «Placówka»; VI
Свіфт — «Hulliver»; VII Сенкевич 193 — «Szkice węglem»; VIII Словацький 194 — вірші і «Mazepa»; IX Теннісон 195 — вірші; Толстой — 
«Война и мир» і «Анна Каренина»; Тургенєв — «Отцы и дети», 
«Дворянское гнездо», «Накануне» і  «Стихотворения в  прозе»; Шекспір 196 — «Hamlet», «Otello», «Makbet», «King Lear», 
«Richard ІІІ», «Coriolan»; X Шіллер — «Die Jungfrau von Orleans», 
«Die Räuber», «Maria Stuart», «Don Carlos»; XI Щедрін 197 — «История одного города», «Господа Ташкентцы», «Самоотверженний заяц» і  «Карась[-идеалист]»; Франсуа Коппе 198 — вірші; Лермонтов 199 — вірші, «Демон», «Герой нашего времени»; 
Флобер 200 — «Madame Bovary» і  «Education sentimentale»; XII
Théophile 201 Gautier XIII — вірші; Сервантес — «Дон Кіхот»; 
I «Вище» (лат.).
II «Поминки», «Кримські сонети», «Балади» (пол.).
III «Тартюф», «Шлюб з  примусу», «Скупий», «Смішні манірниці» 
(франц.).
IV «Люсі», «Мої в’язниці», «Ночі» (франц.).
V «Марта», «Добра пані», «Панна Антоніна», «Нерадісна ідилія», «Сильний Самсон», «А. В. С.», «Чотирнадцята частина» (пол.).
VI «Форпост» (пол.).
VII «Гуллівер» (англ.).
VIII «Етюди вугіллям» (пол.).
IX «Мазепа» (пол.).
X «Гамлет», «Отелло», «Макбет», «Король Лір», «Річард ІІІ», «Коріолан»
(англ.).
XI «Орлеанська діва», «Розбійники», «Марія Стюарт», «Дон Карлос» (нім.).
XII «Мадам Боварі» і «Виховання почуттів» (франц.).
XIII Теофіль Ґотьє (франц.).
1889 91
Бомарше — трілогія; Петрарка — сонети; Шеньє — «Jambes»; I
Бальзак — «La femme de trente ans», «Illusions perdues», «Les 
paysans»; II Леконт де Ліль — вибрать з  «Poèmes antiques», 
«Poèmes barbares», і  «Poèmes tragiques»; III Вальтер Скотт — 
«Wewerlay», «Iwengo»; IV Вольтер, і Руссо, і Сталь, що сами схочете; Сирокомлі, Конопніцької, Надсона, Некрасова — вірші.
Тепер — годі. Бувай здоров! до побачення! Бажаю тобі сили, 
енергії і охоти до роботи, так як і всьому товариству.
Твоя сестра і товаришка Леся
I «Ямби» (франц.).
II «Тридцятирічна жінка», «Втрачені ілюзії», «Селяни» (франц.).
III «Античні поеми», «Варварські поеми», «Трагічні поеми» (франц.).
IV «Веверлей», «Айвенго» (англ.).
92 Том 11. Листи
1890
29. До М. П. Драгоманова
5 січня 1890 р. Колодяжне
Святий вечер!
Любий дядьку, вибачте мені, що я не писала до вас, — так щось 
не могла зібратись та зважитись. Щиро поздоровляю вас і Ліду 
з малим Лідиком. 202 Нехай він росте своїй країні на славу та 
родині на втіху. Дуже б хотіла я його побачити; хоч би вже він 
скоріш виріс настілько, щоб можна було з його портрета здійняти. Думаю, що з  його повинен вийти гарний хлопчинка,
 бо коли до українського тіпу та прилучивсь болгарський, 203
то повинно вийти щось неабияке! Але не знаю, коли я побачу 
його, та і вас усіх, інакше як на портреті, бо не знаю, чі могтиму коли приїхати в Болгарію. 204 Оце я восени почала було 
не на жарти подумувати, як би мені на літо простругнути до 
вас, але настала зима, і я побачила, що всі мої мрії та сподіванки погинули. Мама, певне, писала вам, як мені в Одесі нещасливо повелося з тим масажем, так, отже, я тепер думаю, що 
коли мені й прийдеться куди їхати, то вже, певне, не в Болгарію. Вже я сама не знаю, коли скінчиться моє лихо з тією ногою, та чи й скінчиться воно коли-небудь!... Оце по святах маю 
поїхати в Київ до тих «друзей человечества», побачу, що вони 
мені скажуть! Певне, назначать яку-небудь довжелезну курацію, а може, знов у ліжко покладуть на довгий час, а вже мені 
так не минеться! Коли б ви знали, як мені обридли усі лікарі 
і їхні ліки, — мені про їх і думать бридко. Щоб не думать про 
їх та про свою ногу (а  се досить трудно), я поперемінно то 
граю, то пишу, хоч мама з папою говорять, що мені і те, і друге шкодить. Але що ж мені робити? Як мені ні читати (читать 
багато мені теж не совітують), ні писати, ні грати не можна, то 
зостається тілько скласти руки та й плакати, бо більше нічого 
1890 93
я робити не придумаю. Іще ж я боюся, що як положать мене 
в  ліжко або (не дай Боже!) назначать операцію, то тоді мені 
вже справді не можна буде нічого писать, а роботи у мене досить багато, — найбільш перекладів! Треба конечне перекласти половину «Атта Троля» (6 глав уже маю), одну елегію 
Musset I і «Гуллівера»; треба переписати одну свою повість до 
тих пор, поки поїду в Київ; треба покінчать деякі начаті вірші. 
«Les pauvres gens» я вже давно скінчила, ще перед виїздом 
в  Одесу, і  послала їх в  «Зорю», якщо там надрукують, то ви 
хутко їх побачите. Дуже я вам вдячна за те, що ви мені порадили перекласти сю штуку, і ще більш дякую за тії «Perles de 
la Poésie», я ними дуже втішилася і  навіть пишаюся. Одержавши сю книжку, я через те не написала до Вас нічого, бо хотіла перше переласти «Les pauvres gens» і тим заслужити сю 
книжку. Міша читав декому в Київі мій переклад, і він, здається, там сподобався. Міша теж дещо пише і перекладає, 205 тепер приїхавши додому, він навіть досить багато пише. Мені 
подобається його писання, я навіть при його математичній 
вдачі не сподівалась від його такої поетичности (віршів він, 
правда, не пише). Шкода тілько, що він пише все такі коротенькі речі, я все його намовляю почати що-небудь настояще, а то що ж то все такі «стіхотворенія в прозі» писати! Міша, 
дознавшись, що я пишу до вас, просить повітать вас од його 
і передать вам дещо. Він просить написать вам, що серед киян 
молодих остатнього часу починає ширитись европеїзм: вони 
починають учити европейські мови і інтересуватись европейською літературою. Доказом сього може служити те, що ми 
(молодіж) задумали видати цілу серію перекладів найкращих 
творів европейських і російських авторів. Ті переклади, про 
котрі я писала, що мені треба їх зробити, підуть теж у те видання. Найгірш діло стоїть в нас з англійськими авторами, бо 
сю мову дуже мало хто знає, хоч деякі і збіраються зайнятись 
нею. Бувши в Одесі, я хотіла учитись по-англійськи і навіть 
вже знайшла собі учительку, але той проклятий масаж усе 
I Мюссе (франц.).
94 Том 11. Листи
мені перебив. Тепер прийдеться учитись самій, хоч се і трудно. По-італьянськи я вже трохи підучилась сама, і коли дістану собі книжок та словаря, то, може, й про перекладання можна буде подумати. «В  ожидании будущих благ» надолужаю 
французьким та німецьким. Міша дістав собі діференціали 206
Serret I по-французьки і втішається ними, каже, що воно краще і понятніше виходить, аніж по-російськи. Він все так, як 
і перше, вихваляє свою математіку. Тілько що увійшов у хату 
і  патетічно промовив: «Чудова річ — діференціали!», признаться по правді, я не зовсім розумію таку втіху, але, може, 
се показує тілько мою невігласність. Як я пригадаю собі, як він 
було розпадеться передо мною та перед Шурою за ту математіку!... ніколи ми було не прийдемо до згоди. А, знаєте, Шура 
скінчила курси (вона була «остатня могиканка», бо курси закриті 207 — вам, певне, то відомо?) і живе тепер у Полтавщині на 
своєму господарстві.
Однак годі вже мені просторікувати, — задля святого вечера варто б вже й перу пільгу дати. Хочу тілько де про що вас 
запитати. Чі співають у Болгарії колядки і чі похожі вони на 
українські? Як там люде обходять Різдво? Взагалі багато дечого хотіла б я знати про Болгарію, бо я про неї так як і нічого не знаю, а те, що приходиться в газетах читати — я думаю 
наполовину все брехня. Як стоїть література болгарська: краще чи гірше за українську? Будьте ласкаві, одпишіть мені на 
сей лист, — якби ви знали, які для мене дорогі ваші листи! Напишіть про вас, про Ліду, про «Ліда», про все! Бувайте здорові! 
щиро цілую вас! прощайте!
Ваша Леся
P. S. Міша питав, чі ви знаєте, що то за видання «Этнографическое обозрение»? 208 Там, він чув, були статьї про Палія 209 та 
Мазепу. 210 Якої думки ви про твори Гюйо: 211 «L’art au point de 
vue sociologique» II і «Psychologie contemporaine»? III
I Серре (франц.).
II «Мистецтво з погляду соціології» (франц.).
III «Сучасна психологія» (франц.).
1890 95
30. До Є. І. Драгоманової
Початок січня 1890 р. Колодяжне
З Новим роком!
Милая бабушка, поздоровляю вас [із різдвяними] святами 
і з наступаючим Нови[м роком. Бажаю] вам щастя, здоров’я 
і  всього [найкращого. Як те]пер там у  Гадячі? Чі вже пр[…] 
У нас же її не було, і ми всі здорові. Правда, я то не зовсім здорова, але я завжді така. Може, в кінці января знов поїду в Київ 
лічиться, то вже на сей раз, може, й  буде який-небудь толк. 
Якби вилічилась, то на літо ми з Мішею приїхали б до вас у Гадяч, а потім заїхали б до Анни Івановни та до [Шури у] Яготин, але ще сеє все хто його зна, […] Приїхавши з Одеси, я тепер все більше [сиджу] в хаті і рідко вихожу гулять, хоч оста[т]
нього часу погода у  нас досить тепла, але мені в  шубі і  в  калошах тяжко ходить. Нога моя тепер не так болить, як в Одесі, але все  ж таки ще не перестала зовсім [боліти. Як] поїду 
в Київ, то напишу вам, що [там мені] скажуть доктора. Як же 
ви, ба[бушка поживає]те? Як провели свята? Чі не [приїздили] 
на свята дядя Саша з Алек[сандрою Василівною]? Дядя Саша 
недавно прис[лав н]ову книжку, але нічого не писав при тому 
ні про себе, ні про здоров’я дядини. Як будете писать до нас, 
то напишіть, будьте ласкаві, про того столяра чі скульптора 
Іщенко, 212 котрий виставив бюст Шевченка на виставці: де він 
подів той бюст, чі він його продав, чі ні, і де живе сам Іщенко. А як там та «моя» земля в Будищах, що ми з мамою хотіли 
купить, може, її Псьол зовсім уже з[атопив]? Напишіть мені 
про все це і не [гнівай]тесь, прошу вас, на мене за те, [що я] до 
вас рідко пишу, бо мені тими переїздами та ліченням якось 
час розбивається. Бувайте здорові, милая бабушка, цілую вас 
міцно.
Ваша Леся
96 Том 11. Листи
31. До О. П. Косач (матері)
15 лютого 1890 р. Київ
Люба мамочко!
Не писала тобі вчора, бо поки до докторів, поки перебралась, 
то те, то се, та вже й  пізно було. Ну, так-от, я вчора була аж 
у  двох докторів. Рінек 213 назначив витяженіє на два місяці 
і «питание», а Павловський 214 — витяженіє на місяць і прижиганіє залізною голкою, а потім їхать на лиман. Павловський 
каже, що прижигання се треба робить уміючи, якось там особенно, і совітує мені зостатись на два тижні в больниці Красного Креста, а потім їхать додому і наложить витяженіє, а літом на лиман або в Саки. 215 Так-от, ти зваж, як маємо зробить: 
якщо мені зоставатись тут, то я вже в Колодяжне не буду приїзжать, а ти мені пришлеш хустя мого трошки, та й вже я тут 
ляжу, бо справді, якщо того прижигання у  нас не потраплять зробити, то вже нічого робить, — прийдеться «изучить 
нравы общины Красного Креста». Павловський каже, що по-настоящому і  тепер вже слід би операцію зробить, але вже 
«так», треба попробувать ще се, бо бували случаї, що се зовсім вилічувал[о] людей. Коли ж ти хочеш так, як Рінек каже, 
то напиши, і я з папою вернуся додому. Папа просив, щоб ти 
дала знать про сеє телеграмою, хоч, мені здається, трудно сеє 
все в телеграмі написать, а врешті, напиши й телеграму. Такот як; мені ж знову приходиться тілько сказать: робіть, люде 
добрі, як лучче! бо я вже не можу нічого вибірать, та й не хочу. 
Не хочу теж, щоб папа казав, що я докторів не слухаю і через 
те винна у всьому своєму лихові. Напиши, як ти про сеє все 
думаєш і  що нам робити. Тепер я живу у  Сікорських у  хаті, 
у Наталки, 216 у неї дуже велика хата, де вона спить сама, і вона 
зараз же згодилась, навіть з радістю, жить зо мною сіх скілька днів. Папа живе у гостинниці, бо тут єму хоч і можна було б 
жити з  кна-кною в  хаті, але він каже, що се невигодно для 
його. Мені ж тут лучче, ніж у гостинниці, бо тут постоянно 
можу бачити кна-кну і обідати нікуди далеко не треба, а тут 
таки зараз за порогом обідати треба. Ні у кого з киян я ще не 
1890 97
була і  ніяких таких новостей київських не знаю. «Плеяда» 
буде у нашої кна-кни у неділю, бо Лисенкові нема часу їх приймать у себе. 217 Рожанського 218 і Пашкевича бачила сьогодні, 
Рожанський, здається, ще трохи погладшав. Пашкевич живе 
тепер на Фундуклеєвському яру, 219 кажуть кна-кни, що то він 
від панночок утік. Він з виду дуже порядочна і симпатична 
кна-кна і, здається, не так хвастає, як другі. От у неділю ще 
других побачу, може, й «Біла» 220 прийде. Сьогодні маю з  папою йти до Трегубових. 221 Я було кна-кну почала лаяти, чом 
вона не писала до нас, але вона казала, що писала і в понеділок, і в вівторок, то, певне, ти досі одержала його листи. Ну, я 
спішусь, бо папа вже йде звідсі, і я хочу, щоб він лист відправив. Бувайте всі здорові! Як здоров’я Пуцика? Цілую тебе, мамочко! До побачення (може).
Твоя Леся
«Sonate pathétique» I єсть, лежить передо мною на столі. 222
32. До О. П. Косач (матері)
21 лютого 1890 р. Київ
П’ятниця
Люба мамочко!
Прочитавши твій лист, хотіла я тобі одписати, але не могла, бо хотіла розпитати у папи, як він думає про те, що ти писала. Отже, папу я рідко тепер бачу, він сливе не приходить 
сюди, а  як і  приходить, то не надовго. На «Чорноморцях» 223
в антракті я його розпиталась. Він казав, що з його сторони він 
не має нічого против того, щоб я зоставалась який час у Київі, 
а щоб тут мене пекти, то він на те не налягає і, здається, хоче 
перше спробувать просто витяженіє. Я ж думаю так: як мати 
починать усю ту «песню длинную» спочатку, як мати лежать 
у  пов’язках та пектись гарячим залізом, то краще поїхать, 
I «Патетична соната» (франц.).
98 Том 11. Листи
куди там вже виберем, та зробить операцію, та й буде решта! 
Тепер я операції вже якось не боюсь, бо мені пріятна та думка, 
що тоді вже буде один якийсь кінець і я собі забудусь про всі 
лічення на світі; коли ж я й не буду ходить так як слід, то й так 
я того сподіваюсь, — хто сім літ слабує на ногу, то нема чого 
і  думать ходить так, як люде. Так-от, я, думаючи, що не минути мені хірургії, хочу на який час тут у Київі зостатись, бо 
вже не знаю, коли я в нього навернуся другий раз, а тут ще далеко не всі справи з «Плеядою» заладила. Бачиш, тепер задля 
масляної усі кна-кни в розброді, так що до Міші прийшло тоді 
тілько три кна-кни: Біла, Маршинська 224 та Лавінська, 225 значить, се було не настояще. Славинський обіцяв мені принести 
свої переклади «з неділі», виправивши їх, а на сім тижні єму 
п.  Антоновичка не дала і  вгору глянути. «Чорноморці» пройшли дуже добре, людей було сила, аплодісментів сила! Визивали Лисенка. Людя дуже лепсько зограла Наталку. 226
Іншим листом напишу більше, а то тепер у кна-кни приладу письменного мало, мій же папір забрав папа. Сьогодні папа 
має виїхати. Бувайте всі здорові.
Твоя Леся
«Світову річ» 227 грали в Одесі в редакції Старицького. Заньковецька 228 покинула Садовського 229 і, кажуть, пішла на «русскую императорскую сцену»!! 230
33. До О. П. Косач (матері)
1 березня 1890 р. Київ
Субота, 17
Люба мамочко!
Одержала вчора листи, що ти прислала мені. 231 Дуже тобі 
дякую, що ти їх не затримувала до тих пор, поки я приїду, 
а прислала тепер. Одначе наш cousin I пише по-руськи зовсім 
не згірше! 232 не знаю, чого Ліда з його хоче. Сором Ліді, що вона 
I Кузен (франц.).
1890 99
корить свого чоловіка за болгарщину; я від неї сього не сподівалась. Шкода, що Лідянка не назвали Цвєтаном, хоч і Дмитро 
нічого собі ймення.
Який чудний почерк у  нашого cousin’a, якийсь уже болгарський. Ми з кна-кною разом читали їхні листи, і кна-кна 
дуже утішилась, дізнавшись, чого, власне, був присланий 
Лоті. 233 А  знаєш, я бачила, як наша кна-кна перед другими 
кна-кнами хвастала книгою болгарською. Боровикова кнакна представилась, що вона усе чисто понімає, але Славінська 
не зважилась так хвастать і мусіла признати, що не розбере 
нічого. Славінська перша запитала мене, чі я бачила його вірші в «Зорі», але при тім сказала (не знаю, чі не збрехала), що 
вона сама того номера ще не бачила, що в бібліотеці, скілько 
раз не заходила, не могла застать, але казала, що піде кудинебудь і  достане непремінно; бачиш ти, ще в  неї не стає настілько хвастощі, аби сказати, що їй зовсім не цікаво бачити 
сей номер. Плеядних кна-кон я не бачила на сім тижні зовсім, 
бо «Плеяда» не збіралась. Лисенко занятий концертом, що має 
бути 19­го (в пользу чорногорців), і через того не має часу для 
«Плеяди», і самі кна-кни заняті різними спєвками тощо, так 
що думають зібратись аж на тім тижні. «Молочний путь» 234
збірається, але обидва рази я там не була, бо тепер там люде 
мені незнайомі і завдання у їх такі, що я на себе прийняти не 
можу, отже, йти для того, щоб сказать: «Панове, я для вас робити нічого не обіцяю», мені здається, що для сього йти не 
варт. У Ковалевської 235 була я раз, бо хотіла про їхні «молочниї» справи дізнатись, а тут у мене про се все говорить не випадає, бо дуже багато кругом чужого народу. Взагалі, що ти 
писала про київських панночок, що вони до мене не ходили торік, то се правда, тілько про Ковалевську сього не можна сказати, бо торік вона частіше всіх у мене бувала і завжді 
сама приходила до мене просить у «Молочну путь». Їй тепер 
біда сталась, — мати єї вмерла, 236 а вона сього року як раз хотіла їхати до неї на Сибір одвідати. Старий Ков[алевський] 237
дуже зажурений, аж мов трохи непритомний, і  ще гірше 
якось постарів і осунувся. Галя по своїй швидкій натурі не так 
100 Том 11. Листи
піддається журбі. Метушиться вона тепер, уряжуючи дитячі роковини. 238 Роковини сі таки мають бути 25­го у «лошатиній» хаті. Старші теж, здається, будуть 26­го, але се ще не відомо. Про театральний гурт Міша тобі писав, отже, тепер сей 
гурт якось більш організується і, здається, будуть правільно від часу до часу давати спектаклі; словом, се щось так, як 
«драматичне товариство». Що ж, «Чорноморці» зійшли зовсімтаки добре, то, може, у їх і далі діло піде на лад. А от твоїй кумі 
Варварі Івановні біда велика, 239 у  неї рак на груді, і  так розійшовсь, що уже й  права рука боліти починає, кажуть лікарі, що треба різати, а то більш двох років не проживе. Біда та 
й годі! Усі другі кияне живі й здорові, тілько Трегу[бо]ві діти на 
кір слабі, та хлопець Рашевської на скарлатіну. Кна-кна нашая 
жива й здорова, і я так саме, тілько що нога болить не менш, 
як і  вдома, ну, та вже я їй вдома задам, а  тут уже нічого робить. Цілий сей тиждень я не ходила нікуди як єсть, ані за поріг, тілько що часом униз до кна-кни, та й то не щодня, а нога 
все-таки болить, хоч не дуже, а все ж болить. 19­го піду в концерт, уже й білети єсть мені, Наталі і Міші. Наша кна-кна тепер зостається сама на квартірі, бо Рожанський знайшов собі 
репетіцію з квартірою і харчами, то оце на тім тижні вибірається. Пашкевичову кна-кну бачу щодня на обіді, славна вона 
кна-кна, але затопить я єї ще не вспіла. Маргаріта пише, що 
в Одесі тепер Сенявський, 240 це добре, може, він там хоч «Молочний путь» який збере, бо він, здається, дещо тямить. Маргаріта не хоче мені прислати «Сон Макара», за що я на неї дуже 
сержуся. Маня, видно, не одержала мого листу, що я їй писала, певне, родичі їй не зібрались одіслать. Сама ж вона тепер 
знов учителює в селі Мала Мощаниця в Дубенщині 241 і дуже 
довольна своїм станом, та й я думаю, що так для неї лучче.
Міша казав, що хутко тобі напише і  має багато чого писать, а тепер просив тілько передать, що «все обстоит благо­получно».
Просила  б я тебе, мамочко, щоб ти мені прислала на ім’я 
Корейво 242 записку, аби він мені видав деякі ноти, дуже б я хотіла їх мати. Завтра або позавтрьому приїде сюди Наталчине 
1890 101
фортеп’яно, то я могтиму випробовать усі нові п’єси. Коли ти 
проти сього нічого не маєш, то от я тобі спишу ті ноти, що я хотіла б купити:
Beethoven — «Adelaide» — 40 к.
Chopin 243 — «Marche funèbre» — 20 к.
«Berceuse» — 25 [к.]
«Życzenie» — 30 [к.]
Rossini, 244 «Stabat Mater» — 1 р. 50 к.
Серова, 245 «Uriel Akosta». Infrod. — 75 [к.]
Haydn, 246 «Die sieben Worte» — 90 [к.]
Mendelssohn, 247 «Sommernachtstraum» — 2 р.
«На крыльях моих песнопений» — —
Wagner, 248 «Abendstern» — 20
 
 6 р. 50 [к.] I
От і все. Я просила папу передать тобі се, але він, певне, забувсь. Ну, як же, мамочко, чі ти приїдеш у Київ? Може, й Пуцик 
на роковини приїде? Чі не збіраються представлять «Кармелюка»? 249 Як негрикі поживають? Цілую їх усіх щиро і міцно. 
І тебе мамочко цілую! Бувай здорова!
Твоя Леся
P. S. Лисенко казав, що в  концертах для хвастощі грають 
Тальберга 250 і Гензельта. 251
Дістав мені Міша у Самійленка переклад Lieder Heine II попольськи; сижу і  провіряю. Взагалі маю дуже багато до читання.
I Бетховен — «Аделаїда» (нім.).
Шопен — «Жалібний марш», «Колискова» (франц.), «Бажання» (пол.). 
Россіні — «Стояла Пресвята Мати» (лат.). 
Сєрова — «Уріель Акоста». Інтродукція (нім.).
Гайдн — «Сім слів» (нім.).
Мендельсон — «Сон літньої ночі» (нім.).
Вагнер — «Вечірня зоря» (нім.).
II «Пісень» Гейне (нім.).
102 Том 11. Листи
34. До О. П. Косач (матері)
4 березня 1890 р. Київ
Люба мамочко!
Я тобі одписала зараз же, як одержала лист із дядьковим листом, і, сподіваюсь, що ти вже досі маєш мого листа з  почти. 
Я того не писала раньше п’ятниці, що хотіла краще узнать про 
ті справи, що то я тобі там про їх писала, і для того ждала, поки 
мені кна-кна про все розкаже. Не знаю, чого то папа каже, що 
не міг нас вдома застать. За той час, як він був тут, я двічі (з ним 
самим таки) була у Трег[убових] і раз у Ковалевської, а то увесь 
час вдома сиділа, на «Чорноморцях» ми теж були разом, а перед тим, як іти на «Тангейзера» 252 папа був у нас. А що про нас 
він не знає нічого, то через те, що він нас і не питав ні про що, 
та й що ж з нами може такого бути. Ми собі сидимо тут тихо, 
навіть кна-кна мало що бігає; то вона на масницю таки бігала, але тоді всі кна-кни ганяли, як несамовиті. Вчора ми з кнакною були на концерті в пользу чорногорців, дуже гарний концерт був. Медведєв 253 співав «Гетьмани», «Олесю», «Дощик», 
хор співав «Гей, не дивуйте», співачка Снарськая (наша волинячка) — «Чом, чом, чорнобров», а в самому кінці хор утяв 
«Ср[б]ија I свободна» («Ще не вмерла Україна»). 254 Дивно було 
чути сю мелодію в концерті! Ми з кна-кною руки одбили, плескаючи. Біля нас на хорах стояв Павло Комаров 255 і Циганков 256
(кна-кни, що були торік в Одесі) і теж «энтузиазмовались». Під 
час концерту Лисенкові, Медведєву і  Калішевському  257 (що 
правив хором) були піднесені подарунки. При виході Лисенка застукали панії, «пожимали руку и восторженно благодарили» — «спасибі, спасибі!»... Якби не три «народних гімна», то 
зовсім був би славний концерт, а то все-таки трохи зопсувалось враження. Більш нігде я не була. Ні, правда, були ми з кнакною на Несторовському засіданні, 258 та таке воно вийшло, що 
якби знаття, то не пішла б я туди й зовсім. Завтра піду в «Плеяду». Якось люде добрі втихомирилися з своїми концертами та 
I Сербія (серб.).
1890 103
спектаклями, то вже тепер збіратимуться. Там я у їх і «Сірому» 
стребую, треба непремінно послати її в Софію. 259 Як там і що 
буде в «Плеяді», розкажу тобі, як приїдеш.
Так оце ми з тобою і в Московщину поїдемо!.... 260 Гай, гай! 
«Не к добру это!» — так чогось мені здається: нам, українцям, 
не щастила доля ніколи в  тій Московщині. «Срежут» вони 
мене ще там добре. А врешті, ще побачим, як там буде! Може, 
й не такий чорт страшний, як його малюють. З ким там негри 
зостаються? Чі папа з ними буде? Поцілуй їх там од мене всіх, 
Пуцика, і Уксуска, 261 і Кахіню, і Дроздіка, нехай будуть мені 
здорові усі! Хотіла б я їх ще побачить перед тією Москвою!.. Не 
знаю, чі тебе сей лист дійде, але пишу, щоб ти не думала, що я 
лінуюсь писати до тебе. Якби з ящиків виймали як слід, то ти 
ще могла б його одержати. Бувай здорова, мамочко-голубочко, 
хутко зобачимось! Не гнівайся, прошу тебе, на мене ні за що, 
хоч я в чім і виновата перед тобою, — мені чогось так прикро 
і тяжко тепер, що я тобі й сказать не можу; хто його зна, що се 
на мене таке! Негриків ще раз цілую! прощайте, негринята!
Ваша Зея 262
35. До М. П. Косача
Перша пол. квітня 1890 р. Колодяжне
Которогось там марта
І дев’яностий рік!
Сьогодні дням і числам
Я загубила лік.
Михайлику мій любий!
Я зважила собі
Сьогодні написати
У віршах лист тобі.
Перо й чорнило маю,
Натхнення лиш нема!
А надо мною муза
Стоїть, як стовп, німа.
104 Том 11. Листи
В лихім гуморі муза,
Так само, як і я, —
Прив’язана за ногу
Фантазія моя.
Бо, що ж робить! не всім же
На світі вільним буть,
Століття люди б’ються,
Щоб воленьки здобуть!...
Коли ж «принципіяльно»
Питання розібрать,
То вийде, що не варто
Над ним і сумувать.
Філософи новітні, —
Ти, я та пан Максим, 263 —
Давно вже порішили
З питанням мудрим сим.
На чім тоді ми стали,
Ти знаєш сам здоров,
Отож нема потреби
Про те казати знов. I
Вернусь на ґрунт «реальний»,
До ближчих, власних справ:
Учора мене папа
Як слід у шори вбрав! 264
Вночі тепер сплю мало
І ледве сліз не ллю,
А вдень зо всеї сили
Об землю лихом б’ю.
I Коли мені поможе
Аполло, ясний бог,
Зложу я на сю тему
Чудовий «тріялог». — Л. У.
1890 105
Могла б про «сміх крізь сльози»
Згадати я при сім,
Але вже сяя тема
Давно обридла всім!...
Але переконання
Я здобула святе:
З принципів трьох найкращий
Єсть принцип — Liberté!
Тепера справоздання
З життя свого здаю:
Приїхавши, я три дні
Жила, як у раю.
Три дні мені ні в чому
Ніхто не заважав,
Була собі я вільна
Від всяких прикрих справ.
Тепер мені здається,
Що то було у сні!
Тепер мені настали
Години навісні....
Егеж! — Переписала
Я Гайнові пісні,
Сиділа, як заклята,
Над ними я три дні.
Вже можу я сказати:
Grâce à Dieu c’est fini! I
Бо вже та переписка
Увірилась мені.
Тепера буду мучить
Альфреда де Мюссе,
І як поможуть музи,
То подолаю все.
I Слава Богу, це скінчилося! (франц.).
106 Том 11. Листи
Перекладу найперше
Елегію «Lucie»,
Там «Le mie prigioni»,
А там і «Ночі» всі. 265
Помучитись прийдеться
З усім тим не на жарт,
Але ж «козацька слава»
Теж чого-небудь варт!....
Коли ж на мене прийде
Годинонька така,
То мушу написати
Що-небудь для «Дзвінка». 266
Ну, як же там «Плеяда»,
Як справи йдуть у нас?
Чи «музи співодайні» 267
Навідують там вас?
Чи будеш ти писати
«Нечімнеє» своє? 268
А може, воно досі
Написане вже є?
Conseil législatif  I наш,
Чи він вже де збиравсь?
І як там делегат наш
На йому пописавсь?
Однак про сеє довго
Прийшлося би писать;
Вже до твого приїзду
Прийдеться підождать.
Коли ви там зберетесь,
То там судіть-рядіть,
Для нашого видання
Обложку встановіть.
I Законодавча рада (франц.).
1890 107
 
Вже мушу я кінчати,
Вже годі віршувать,
Бо починає теми
Для віршів бракувать.
Прости за «schlechte Versen» I
Без толку, без пуття, —
Тепер моє писання
Таке, як і життя.
Коли ти жірондистів
Побачиш наших 269 де,
Скажи їм, що усіх їх
Віта Charlotte Corday. II,  270
Тепер, мій любий брате,
Мій друже, прощавай,
Та з Київа додому
Хутенько прибувай!
 P. S.
 A знаєш, що недавно
 Оце я утяла?
 Die arme Süderblume III
 Таки перемогла!
Твоя сестра Леся
 Епілог:
 ...Але вже годі мі співать,
 Позаяк музи співодайні
 Не хтять натхненням ме всперать.
I Погані вірші (нім.).
II Шарлотта Корде (франц.).
III Бідна південна квітка (нім.).
108 Том 11. Листи
36. До М. П. Косача
31 травня 1890 р. Колодяжне
Зелена субота, 18 мая
Серед лепехи, 271 клечання та квіток
Любий Міша!
Ressurrexi! I От і знов беруся здіймати «сізіфовий камінь» 272 до 
гори!.. Позволь при сій нагоді навести тобі цитату мого нового безнадійно-надійного вірша: 273
Я на гору круту крем’яную
Буду камінь важенький здіймать,
І, несучи вагу ту страшную,
Буду пісню веселу співать.
Я співатиму пісню дзвінкую,
Розганятиму розпач тяжкий, —
Може, сам на ту гору крутую
Підійметься мій камінь важкий.
(Таких віршів маю близько десятка. Гай-гай, — тем багато, 
а часу так мало!).
Як ти думаєш, чі підійметься? Гей, навряд — не такий то камінь!.. Бо то, бачиш ти, я думаю, що не минути мені ножа чі то 
кацапського, чі то німецького (мама каже, що зімою поїду до 
Відня), а вже бо мені так не минеться. «Кому, кому доведеться, а куцому не минеться!» Отож-то... Жаль якось і вимовить, 
але мушу сказати, що моє оце двохмісячне лежання у  липких кайданах було зовсім надаремнісінько, отак таки зовсім 
надаремно! А прибиток хіба тільки той, що тепер знов хожу 
на двох милицях, що болять ноги в ступнях і через те я хожу 
по-котячому, та ще й спина болить гірш, ніж перше, — більше 
яких трьох мінут не можу рівно сидіти, ні на що не спершись. 
От така то твоя сестра ледача, Михайлику! Та таки й зовсім 
ледача я стала: пишу маленькі віршики для власної втіхи 
I Воскресла! (лат.).
1890 109
і  розривки, а  роботи — жаднісенької! перекладу — нікоторого. «Lucie» так на 15­ти стрічках і стала. Казки для галичан не 
написані. А мої незчисленні «теми» — гай, гай, що з ними бідними сиротами буде? Тож то здумай: поки переписала для 
«Буковини» 274 (я тепер сотруднік «Бук[овини]», «Бібліот[еки] 
для молодіжі») 275 два вірша, то тричі лягала — чі хто таке чув? 
Ти вже про сеє хоч нікому з «Плеяди» не кажи, або хіба для «отрицательного примера». Однак що ти думав, коли питавсь, 
чі скінчені «Les nuits» і  «Lucie», I
 — аже  ж се страшенне діло, 
аже ж се я тобі скажу так: за два місяці людина сказитись то 
може, але перекласти «Les nuits» і «Lucie» Alfred de Musset II — 
ніколи в світі! Еге ж, надто ви швидкі, панове браття-молодці, 
бо се робота хоч би й не на мене, що вже зледащіла так, як от 
чуєш. А вже що я радісінька, що переписала Гейне перед тією 
капосною пов’язкою! 276 бо тепер я вже не знаю, якби то я його 
переписувала. Моя бідна «la grande Oulita» III тепер, може, і на 
миші переведеться не переписана, коли не найдеться спасенної душі, щоб переписала, бо не хутко дочекається вона чести мого власноручного переписування... Тут і ще біда — від 
якоїсь, невідомої мені, причини мій почерк ще гірше, ніж 
був, зробився!!! Сказано, одна біда не йде, а копу за собою веде. 
Одна тілько й потіха серед копи лих, що я на фортеп’яно немов трохи лучче стала грати (се вже, бачиш, мені так здається), 
але зате довго не можна грати, бо не всижу. От зовсім я тепер 
«немов птах над моря водами»! чистісінько, бо до того я таки 
й ошукана з трьох сторон: ошукала мене моя Гретхен — не шле 
мені жадних перекладів, ошукав мене Зюня 277 — не шле мені 
жадних перекладів, ошукав мене пан Максим — не шле мені 
жадних перекладів! Якби почать списувати увесь мій жаль на 
їх, то була б се тема до нескінчення... Однак без жартів скажу 
я тобі, чого найбільш мені жаль: я думаю, що того всі так не 
дбають про обіцянки, дані мені, бо думають собі, що в мене 
I «Ночі» і «Люсі» (франц.).
II Альфреда де Мюссе (франц.).
III «Велика уліта» (франц.).
110 Том 11. Листи
така плоха вдача (знаєш славутнє слово «безхарактерность»?), 
що мені не тілько можна слова не дотримати, а навіть можна 
й не згадувати про те слово, бо однак я не тямлю постояти за 
себе. Отака думка мене дуже мучить, і надто б я хотіла, щоб се 
було неправда, та вже при тому хотіла б знати причину, для 
чого справді ніхто мені віри не дотримав? Чі то я так-таки зовсім не варта того? Маргаріта ще торік обіцяла мені — слово ж 
її тепле, на Зюню, правда, ще маю надію, а пан ще Максим обіцяв переписати 18 марта, а тепер 18 мая, але він сим не стілько мене одурить, скілько самого себе, бо сього року навряд чі 
вийде наша книжка, — принаймні я не маю жадної на се надії. 
Не знаю, через що п[ан] Максим не дотримав свого слова, отже, 
й не берусь його за те судити, але маю до єго уразу, що він немов сміється з мене, переказуючи через тебе аксіому, що «переписувати дуже нудно!», — та вже, либонь, я й сама се не згірше знаю, бо лучалось і мені переписувать того ж таки Гейне. 
Се все я пишу для самого тебе, а не на страх — сказала б, врагам, так ні — товаришам! то ти можеш сього й не казати п[ану] 
Максимові, бо, певне, він і не цікавий слухати. Попроси тілько 
п[ана] Максима, як побачиш його, щоб він переписав для мене 
переклад віршів «Und wüssten’s die Blumen, die kleinen, wie tief 
verwundet mein Herz» I і прислав би єго мені, бо сей вірш мені 
доконче потрібний, — єсть музика Мендельсона на сі слова, 
так мені потрібний український переклад, — може, пан спільник волить мені сю ласку вчинити, зловивши вільну хвилину. 
Та вже й ти вчини мені ласку, обізвися до мене яким словом, 
бо ще ж я сього року від тебе листу не бачила. Чого ти так рідко пишеш до нас? Мені так прикро, як мама тебе лає, а я мушу 
мовчки слухати, — краще вже б мене хто лаяв! Як там твої екзамени? Мама вже починає боятись за їх, але я ще ні, тілько 
все ж рада б знати, скілько їх ти видержав, а скілько ще треба. 
Не пиши довгих листів, коли вже так не маєш часу, але скребни хоч коротенький. Чі то ми з тобою побачимось до осени? 
бо в Київ мені вже годі. Невже ти так таки й не приїдеш до нас, 
I Коли б знали малі квіточки, як глибоко зранене серце моє (нім.).
1890 111
а  вже в  нас позюмки настали! 278 Ліси наші гомонять, жита 
наші хвилюють, садки буйно зеленіють, у нас тепер чистий 
рай!.. Ой, не втерплю — заспіваю!
Соловейковий спів навесні
Ллється в гаю, в зеленім розмаю,
Та пісень тих я чуть не здолаю,
І весняні квітки запашні
Не для мене розквітли у гаю.
Я не бачу весняного раю,
Тілько співи та квіти ясні,
Наче казку дивну, пригадаю
У сні!..
Я ще ні разу не була у гаю. Гай-гай!.. Бувай здоровий та щасливий, не забувай мене. Прощай, — коли  б до побачення! Вибачай за непевний «поскреб» — годі ся здобути на ліпший. З моєї 
сторони жертва — писати «многотомное послание», — чі ти се 
зможеш оцінити?
Твоя Леся
P. S. Чом не пишеш до Шури, вона мені жалується на тебе, — се 
не гаразд.
37. До О. П. Косач (матері)
26 червня 1890 р. Колодяжне
14 іюня
Люба мамочко!
Відповідаю тобі, яко упрáвнений делегат чесної республікі. 
Твій лист ми одержали тілько сьогодні; папи він не застав, бо 
папа поїхав учора в Луцьк, бо там тепер Ор[ест] Левицький, 279
то папа хотів з ним побачитись. Завтра папа, певне, знов до нас 
приїде. Тим часом у нас республіка настояща під моєю презіденцією. Ми тепер усе варимо та смажимо, і мушу сказати, що 
мені се діло починає обридати, а ми тепер вступаємо в маліновий період і вже зварили шість фунтів маліни. Мал[і]ни буде 
112 Том 11. Листи
сила сього року, на нових плантаціях теж дуже багато. Полунички вже «grâce à Dien» I кінчаються, та вже ж їх і наварено 
немало. Чорної смородини зварили десять фунтів, а завтра наливатимем налівку. Пуцовий учитель приймає живу участь 
в  ягодних справах, — я навіть не сподівалась сього: Пуцик 
в антрактах між ученням і гойдалкою теж варить і господарить.
Тігри (Микось і Оксана) зробились настоящими «жéрчиками», сьогодні докінчили остатні вишні, кінчають полунички 
і починають порички та маліну. Сьогодні Уксус почав їсти горох. Патьчиній (Дориной) їді — нема міри. Уксус з Кохом були 
недавно трошки слабі; ну, папа, звісно, зараз узяв їх в лабет 
(найперше витер уксусом, закутав і т. д.), і тепер вони здоровісінькі, нéгрять і тігрять, «як не може бути». У мене нога болить, як і перше, я «большею частию лежу на кровати», читаю 
Тена 280 і варю варення, часами пишу вірші. Пуц з учителем не 
сперечається, а як учителеві в республіці живеться, дознаєшся з його власних слів, бо він збірається до тебе писать; мені 
здається, що він від республіки кривди не має.
Ну, як же ви там, панове турісти, маєтесь? 281 Мене все ще беруть заздрощі проти вас, надто, коли подумаю, як то ви будете «хвастати» повернувшись!.. Бувайте здорові та не барітесь 
в дорозі. Цілую тебе, мамочко, і любу кна-книну. Бабушку теж 
цілую, прошу, хай не гнівається, що не пишу.
Ваша Леся
38. До М. П. Драгоманова
18 грудня 1890 р. Луцьк
6.ХІІ. 1890, Луцьк
Любий дядьку!
Дуже я Вам вдячна за те, що-сьте завдали собі клопоту, розпитуючись по Відні про мої лікарні справи. Сьогодні прийшов 
лист від п[ана] Гриневецького, 282 і хоч він пише, що віденські 
клініки відкриті цілий рік, однак ми все-таки хочемо їхати 
53. До О. П. Косач (сестри)
11 (23) липня 1891 p. Євпаторія
Подається за автографом (ІЛ. Ф. 2. Од. зб. 265).
Рік встановлено за змістом листа.
Уперше надруковано у  виданні: Українка Леся. Зібр. творів
у 12 т. Т. 10. С. 97–98.
376 Поздоровляю тебе і  мамочку-голубочку з  іменінами... — 
У ХІХ ст. православні християни вшановували святу рівноапостольну велику княгиню Ольгу 11 (23) липня.
377 ...до виїзду Міші... — Михайло Косач виїхав із Євпаторії
10 (22) липня.
Коментарі та примітки 501
378 Ну, як же ти, Зірко, маєшся? Що послала з «своєї ласки» в буковинський календарь? — «Руська бесіда» запросила Лесю Українку, Олену Пчілку та Олесю Зірку (Ольгу Косач) надсилати твори до
надрукування в «Буковинському календарі на 1892 рік» та в журналі «Бібліотека для молодіжі, міщан і селян». Редактором обох
видань був Попович Омелян Олександрович (1856–1930).
379 Родзевич — знайомий Лесі Українки та Ольги Косач-Кривинюк, із яким спілкувалися Косачівни, відпочиваючи в Євпаторії
влітку 1891 р.
54. До О. П. Косач (матері)
14 (26) липня 1891 p. Євпаторія
Подається за автографом (ІЛ. Ф. 2. Од. зб. 140).
Рік встановлено за змістом листа.
Уперше надруковано у  виданні: Леся Українка. Публікації,
статті, дослідження. Вип. 3. С. 20–21.
380 Твій лист із портретами одержала вчора. — Фото Оксани та
Миколи Косачів із одним із синів І. Франка («лисом»). Світлина не
збереглася.
381 Верзілов (Верзилов) Аркадій Васильович (1867–1930) — історик,
краєзнавець, етнограф, громадський діяч, активний член товариства «Просвіта». Випускник Чернігівської гімназії, історичного факультету Київського університету Св. Володимира (у 1890–
1891  рр. був домашнім учителем сестри Лесі Українки Ольги),
згодом працював у архіві м. Києва. 1893 р. оселився в Чернігові,
плідно співпрацював у Чернігівській архівній комісії з М. Коцюбинським. У 1906–1917 рр. — міський голова Чернігова. З 1918 р. очолив українську гімназію, знову став міським головою та займався
викладацькою діяльністю.
382 В  листі від 10-го... — Автограф не зберігся. Текст листа
невідомий.
383 ...прошу пуців... — Тобто дітей. Так жартівливо Леся Українка називала свою сестру Ольгу, коли та була дитиною.
384 Анюта не може ходити на базар... — Очевидно, ідеться про
служницю будинку, де певний час мешкала Леся Українка, перебуваючи в Євпаторії влітку 1891 р.
502 Том 11. Листи
55. До О. П. Косач (матері)
16 (28) липня 1891 p. Євпаторія
Подається за автографом (ІЛ. Ф. 2. Од. зб. 141).
Рік встановлено за змістом листа.
Уперше надруковано у виданні: Українка Леся. Твори в 5 т. Т. 5.
С. 55–56.
385 ...бідна тьотя Саша овдовіла. — В  Олександри Антонівни
Косач-Шимановської, тітки Лесі Українки, помер чоловік — Шимановський Борис Опанасович (1849–1891). До 1879 р. жив у Петербурзі, де давав приватні уроки, займався літературною працею
й адвокатурою. Через неблагонадійність отримав заборону жити
в столиці Російської імперії і був на кілька місяців висланий у рідне містечко Таращу (Київська  губ.). Від жовтня 1879  р. мешкав
у Києві, за політичну неблагонадійність (зв’язок із київськими
революційним гуртком та редакцією газети «Земля і воля») у березні 1880 р. висланий у Вологодську губ. Повернувшись із Сибіру,
відійшов від політики, працював повіреним у суді в Мглині й господарював на хуторі Луци.
386 Аже  ж вона не може з  самих тих Луців прожити? — Ідеться
про невеликий хутір (40 десятин землі) між Мглином та Старими
Чешуйками на Чернігівщині, де проживала родина Шимановських; його подарував доньці Олександрі Антон Григорович Косач
(1814–1910) — дідусь Лесі Українки по батькові. Овдовілу сестру
підтримував фінансово П. А. Косач.
387 ...мглінські лікарі... — Ідеться про лікарів із Мглина, до яких,
очевидно, звертався хворий на сухоти Б. О. Шимановський.
Мглин — місто Чернігівської губернії, звідки родом був батько
Лесі Українки; нині — місто Брянської обл., Росія.
388 «Doux poétes».... у мене нема при собі... — Ідеться про Українчин переклад поезії В. Гюґо «Лагідні поети, співайте!», опублікований 1906 р. в журналі «Рідний край» (№18).
«Рідний край» — часопис, який виходив у 1905–1916 рр. спочатку в Полтаві, а згодом у Києві та Гадячі; активну участь у виданні
журналу брала Олена Пчілка.
389 ...там же і  «Пінгвін». — Очевидно, переклад оповідання
П’єра-­Жюля Етцеля «Життя і філософські думки Пінгвіна».
Коментарі та примітки 503
56. До М. П. Драгоманова
16 (28) липня 1891 p. Євпаторія
Подається за машинописною копією О. Косач-Кривинюк та рукописної копії М. Деркач (ІЛ. Ф. 2. Од. зб. 1203). Автограф нині не
відомий.
Уперше надруковано у виданні: Українка Леся. Твори в 5 т. Т. 5.
С. 56–58.
390 ...од віденської подорожі моя доля починає ніби ласкавіше на
мене поглядати. — У  Відні Лесі Українці зробили спеціальний
пристрій, який допомагав хворій нозі під час руху, його використання покращило самопочуття поетеси.
391 Чі не відчепились Ви од своєї невральгії? — Від другої половини 1890­го р. М. Драгоманов постійно хворів. У червні 1891 р. йому
поставили помилковий діагноз (невралгія) і  порадили більше
відпочивати.
392 ...як той гоголівський голова, що глухого удає, аби не чути
того, чого не хочеться. — Ідеться про сільського голову — героя повісті М. Гоголя «Майська ніч, або Утоплена» (цикл «Вечори на хуторі біля Диканьки»).
57. До М. І. Павлика
16 (28) липня 1891 p. Євпаторія
Подається за автографом (ІЛ. Ф. 101. Од. зб. 310).
Уперше надруковано у виданні: Українка Леся. Твори в 5 т. Т. 5.
С. 58–60.
393 ...вже було подумувала звідсі на полуднє далі забіратися... — 
Леся Українка міркувала, чи не виїхати з Євпаторії на південь разом із братом Михайлом, який допоміг би їй у дорозі.
394 Читали ми Вашу літературу укупі з братом... — Ідеться про
часопис «Народ», редагований М. Павликом.
395 Мені дуже сподобалася ваша статья про 3-го мая... — Згадується стаття М. Павлика «На чужім празнику», спрямована проти прихильників галицько-польсько-австрійської угоди («Народ». 1891. №10–12).
396 Зоїльські заміри — недоброзичливі наміри (похідне від імені давньогрецького філософа-ритора Зоїла з Амфіполя (ІV ст. до
н. е.), котрий уславився як розвінчувач авторитетів).
504 Том 11. Листи
397 ...між двома критичними бігунами... — Тобто між М. Павликом та І. Франком, які дали кардинально протилежні оцінки оповіданню Лесі Українки «Жаль».
398 Остатніми часи почали з’являтися в «Зорі» деякі мої давно забуті вірші... — Упродовж 1891 р. в «Зорі» було надруковано відразу
кілька творів Лесі Українки: «Зоря» («В небі місяць зіходить смутний» (Ч. 12)), «Якщо прийде журба» (Ч. 15).
58. До М. І. Павлика
12 (24) серпня 1891 p. Шабо
Подається за автографом (ІЛ. Ф. 101. Од. зб. 311).
Уперше надруковано у виданні: Українка Леся. Твори в 5 т. Т. 5.
С. 64–65.
399 Шабо — французька колонія, поселення на піщаних берегах Дністрового лиману, яке нині відоме як столиця виноробства
Бессарабії; невелике село на півдні України, недалеко від міста
Білгорода-Дністровського (Одеська обл.).
Бессарабія — історична територіальна одиниця між Прутом,
Дністром і гирлом Дунаю. Значна частина Бессарабії в наш час
входить до складу Молдови. Землі на крайньому півдні й півночі
Бессарабії належать Україні.
400 ...я вже не в Евпаторії і не в Криму, а в Бессарабії... — 8 (20) серп­ня 1891 р. Леся Українка переїхала до Шаби під Аккерманом.
401 ...за два тижні до кінця сезону заслабла на тіф... — 22 липня
(3 серпня) 1891 р. Леся Українка в Євпаторії захворіла на черевний
тиф легкої форми. Доглядати доньку, діставши сумну звістку про
стан її здоров’я, поїхала О. Драгоманова-Косач.
402 ...в Вас в  листах завжді такий песімістичний настрій... — 
М. Павлик у  листах писав про матеріальні проблеми часопису
«Народ».
403 Куренда — послання, розпорядження, яке традиційно видавалося по церковній єпархії.
404 Тардан Єлизавета Іванівна — власниця помешкання, яке винаймала Леся Українка; онука засновника швейцарської колонії
в Шабо, вченого-ботаніка, експерта з виноградарства Луї-Вінсена
Тардана (1787–1836). Родині належало кілька будинків у містечку,
один із них зберігся досі.
Коментарі та примітки 505
59. До О. П. Косач (матері)
19 (31) серпня 1891 p. Шабо
Подається за автографом (ІЛ. Ф. 2. Од. зб. 142).
Рік встановлено за змістом листа.
Уперше надруковано у  виданні: Леся Українка. Публікації,
статті, дослідження. Вип. 3. С. 21–22.
405 Одержала я від тебе лист із Одеси... — О. П. Драгоманова-Косач поверталася додому з Шаби через Одесу.
406 Тепер у мене пані Комарова... — Згадується Комарова (з дому
Грабовська) Любов Болеславівна (1854–1924) — дружина Комарова
Михайла Федоровича (1844–1913), громадського діяча, бібліографа, етнографа, фольклориста, лексикографа, члена Київської та
Одеської Громади, близького приятеля родини Косачів.
407 Вони мені купили цітру... — Ідеться про музичний інструмент.
408 Галин Мартирій Андрійович (1858–1943) — доктор медицини,
лікар-хірург, генерал-хорунжий санітарної служби, один із організаторів і голова медичної секції Українського наукового товариства у Києві, яке працювало під керівництвом Михайла Грушевського. Із 1920 р. в еміграції.
409 Певне, до мене хутко приїде Люба... — Комарова Любов Михайлівна (1875–1937) — молодша донька М. Ф. Комарова, приятелька Лесі Українки.
410 ...дуже «страдала» на морі. — Ідеться про морську хворобу,
від якої дуже страждала Маргарита Комарова.
411 Як папін перевод в  Ковель? — 19  вересня (1  жовтня) 1891  р.
П. А. Косача було переведено з  Луцька в  Ковель на посаду голови Ковельсько-Володимир-Волинського з’їзду мирових посередників.
60. До М. П. Драгоманова
22 серпня (3 вересня) 1891 p. Шабо
Подається за машинописною копією О. Косач-Кривинюк та рукописною копією М. Деркач (ІЛ. Ф. 2. Од. зб. 1204). Автограф нині не
відомий.
Рік встановлено за змістом листа. Обидві збережені копії тексту (О. Косач-Кривинюк та М. Деркач) фіксують дату написання — 22 серпня (3 вересня) [1891]. Підставою для такого твердження також є згадка у листі П. А. Косача до Лесі Українки від 16 (28).
506 Том 11. Листи
VIII.1891  про отриманий лист від М. Драгоманова для доньки
і його пересилку в Шабо. Очевидно, у виданні О. Косач-Кривинюк
«Леся Українка. Хронологія життя і  творчости» лист датовано
12 (24) серпня 1891 р. помилково (С. 152).
Уперше надруковано у виданні: Українка Леся. Твори в 5 т. Т. 5.
С. 60–64.
412 Ваш лист від 15/3 дійшов до мене тілько вчора. — Очевидно,
саме цей лист від М. Драгоманова переслала Лесі її мати 17  (29)
серпня 1891 р., зазначаючи, що він уже не застав адресатку в Євпаторії й прийшов у Колодяжне.
413 ...коло Вас, у ваших лісах... — Улітку 1891 р. М. Драгоманов їздив на консультацію до лікарів Відня. Січовики підшукали йому
недорогий готель на околиці міста, у Зальмансдорфі. Поряд був
сосновий ліс, про який М. Драгоманов згадував у листі до М. Павлика від 5 серпня 1891 р.
414 Та я сподіваюся, що досі Вам голос вернувся... — У Відні М. Драгоманова оглянув Герман Нотнаґель (1841–1905), один із найкращих фахівців із діагностики того часу, і поставив діагноз — 
розширення дуги аорти. Ця недуга викликала хрипоту або
й цілковиту втрату голосу.
415 ...Ваша колишня статья «Наук[овий] метод в  етнограф[ії]»... — М. П. Драгоманов у  статті «Науковий метод в  етнографії» (публікація у львівському журналі «Товариш» (1888)) розкритикував працю О. Кониського «Етнографія слов’янщини» (1887),
видану під псевдонімом О. Стодольський.
416 Нова ера — спроба порозуміння українських та польських
діячів 1890­х років у Галичині. Кількарічні перемовини привели
до узгодження певних позицій. Австро-німецьке зближення активізувало російську підтримку москвофілів. Водночас Австро-Угорщина почала активніше підтримувати національно-культурний розвиток українців, сподіваючись на їхню лояльність,
і  готова була виступати посередницею в  нормалізації українсько-польських відносин. Галицькі народовці змогли домогтися
рівноправної участі в  політичному житті, активізувати парламентську діяльність, отримавши депутатські мандати. Частина
київських старогромадівців, зокрема Володимир Антонович, виступали за тіснішу співпрацю наддніпрянців із галицькими народовцями задля загальноукраїнських інтересів. Тоді сформувалася концепція «органічної праці». 1890 р. частина народовців
Коментарі та примітки 507
об’єдналися в Русько-Українську Радикальну партію, яка засудила політику порозуміння. Лідерами РУРП були Іван Франко та
Михайло Павлик. Нову еру продовжували підтримувати Олександр Барвінський та митрополит Сильвестр Сембратович. Із
приводу «нової ери» точилися гострі дискусії, до яких Леся Українка виявляла пильний інтерес.
417 ...під впливом «Чуд[ацьких] дум[ок]»... — Ідеться про працю
М. Драгоманова «Чудацькі думки про українську національну
справу», вперше надруковану 1891 р. в журналі «Народ» під назвою «Чудацькі думки: (листи на увагу мудрим людям через редакцію «Народа») (№№7, 9–11, 13–14, 17–18, 20–24).
418 Шматок «Єзекіїла» тепер посилаю... — На прохання М. Драгоманова Леся Українка перекладала з  французької уривок із
книги пророка Єзекіїля (Біблія), його текст втрачено.
419 Ви про «Боротьбу» питаєте... — Згадується роман О. Кониського «Боротьба», опублікований у  1890–1891  рр. в  журналі
«Правда».
420 Нечуй-Левицький (Левицький) Іван Семенович (1838–1918) — 
український прозаїк, перекладач, драматург, етнограф, член
Старої Громади.
421 У нас тілько сміються з того «Чорного моря»... — Ідеться про
повість І. Нечуя-Левицького «Над Чорним морем» (1891).
422 Чайченко Василь — Грінченко Борис Дмитрович (1863–1910) —
український письменник, публіцист, перекладач, літературознавець, фольклорист, етнограф, мовознавець, лексикограф, видавець, редактор першої щоденної загальноукраїнської газети
«Громадська думка», організатор товариства «Просвіта», педагог
і громадський діяч.
61. До П. А. Косача
6 (18) вересня 1891 p. Шабо
Подається за автографом (ІЛ. Ф. 2. Од. зб. 112).
Рік встановлено за змістом листа.
Уперше надруковано у виданні: Українка Леся. Твори в 5 т. Т. 5.
С. 65–66.
423 ...побуду тижнів зо два в Одесі... — Леся Українка в Одесі зупинилась у Комарових.
424 ...в новому домі... — Ідеться про «білий будиночок» у Колодяжному, «літературне шале-флігель» для старших дітей Косачів, збудовано влітку 1891 р.
508 Том 11. Листи
425 ...в Одесі я, може, більш тижня і  не пробуду... — 20  вересня
(2 жовтня) 1891 р. Леся Українка повернулася до Колодяжного.
62. До М. І. Павлика
1 (13) жовтня 1891 p. Колодяжне
Подається за автографом (ІЛ. Ф. 101. Од. зб. 312).
Уперше надруковано у виданні: Українка Леся. Твори в 5 т. Т. 5.
С. 66–68.
426 Остатнє ч[исло] я отримала те, де мій переклад... — Ідеться про переклад поеми В. Гюґо «Бідні люди» — «Сірома» («Народ».
1891. №10–12).
427 ...мій столик для писання... — Згадується столик з вирізкою,
який для Лесі Українки змайстрував Михайло Косач, щоб вона
могла писати не нахиляючись і  не згинаючи хворого суглоба
(див.: Косач-Кривинюк О. Леся Українка. Хронологія життя і творчости. С. 161).
428 Я попрошу Вас, абисьте мені написали адресу п. Колесси... — 
Мабуть, ідеться про Колессу Олександра Михайловича.
429 «Академічне братство» — студентське товариство, засноване у Львові 30 червня 1882 р., об’єднувало молодь вищих шкіл, перебувало під впливом народовців.
430 Як там справа того жіночого журналу, що то писав п. Франко? — Ідеться про видання «Рівність», що так і не побачило світ.
63. До М. І. Павлика
20–21 жовтня (2–3 листопада) 1891 p. Колодяжне
Подається за автографом (ІЛ. Ф. 101. Од. зб. 313).
Рік встановлено за змістом листа.
Уперше надруковано скорочено у виданні: Українка Леся. Твори в 5 т. Т. 5. С. 68–69. Повний текст уперше надруковано у виданні: Українка Леся. Твори в 10 т. Т. 9. С. 89–90.
431 Вразила мене звістка про дядька... — М. Павлик повідомив
Лесі Українці про тяжку хворобу М. Драгоманова — аневризму
аорти, згодом вона спричинила його ранню смерть.
432 Я знахожу ідею жіночої газети дуже доброю. — Проблема потреби постійного друкованого «жіночого» видання активно обговорювалася серед громадськості. Більшість схилялася до думки,
Коментарі та примітки 509
що це має бути газета. Редактором видання погодилася стати
О. Бажанська-Озаркевич. Долучилася до підготовчої роботи
й Олена Пчілка, яка написала передмову та надіслала її у Львів.
Озаркевич (із  дому Бажанська) Олександра Порфирівна (псевдонім Оксана, Олеся Б.; 1866–1906) — активна учасниця жіночого
руху, письменниця, перша українська професійна піаністка в Галичині, братова Н. Кобринської.
433 Що Ви і нова газета... — В автографі викреслено слово: «Що
[“Народ”] Ви і нова газета».
434 ...надрукуйте або обидва «Що?», або ні одного... — Імовірно,
ідеться про твори Лесі Українки та Михайла Косача, написані під
час одного з плеядних конкурсів. На початку 90­х рр. ХІХ ст. члени гуртка на засіданнях часто вдавалися до написання «оригінальних фантазій», «снів» (вислів Олени Пчілки) на запропоновані несподівані назви, серед яких «Кушетка», «Понеділок», «Гість»,
«Корабель», «Погибель світу», «Що?» і т. д. Найбільш вдалі з них
після доопрацювання автори публікували.
64. До М. І. Павлика
20‒21 листопада (2‒3 грудня) 1891 p. Колодяжне
Подається за автографом (ІЛ. Ф. 101. Од. зб. 314). Автограф без середнього аркуша, на якому, очевидно, було написано лист переселенця. У верхньому правому кутку першого аркуша невідомою рукою
(очевидно, М. Павлика) записано: «Льв[івські] штампілі, 5.ХІІ. 1891».
Датується орієнтовно — за поміткою в автографі про поштові
штемпелі Львова (враховано час листа в дорозі (2‒3 дні) та різницю в датуванні за юліанським та григоріанським календарями).
У попередніх виданнях, очевидно, помилково лист датовано 5 (17)
грудня 1891 р.
Уперше надруковано у виданні: Українка Леся. Твори в 5 т. Т. 5.
С. 69–71.
435 Ось і розповідь... — В автографі, який зберігся, подано лише
початок допису. Увесь текст надруковано в журналі «Народ» під
заголовком «Про переселенців у Росії (Письмо очевидця)» (1892.
Ч. 1. С. 15).
436 Читала я дядькову рецензію. — Згадується рецензія М. Драгоманова на повість І. Нечуя-Левицького «Над Чорним морем»
(«Народ». 1891. Ч. 22).
510 Том 11. Листи
437 ...мені не подобається, правду мовлячи, та українська допись... — Ідеться про допис М. В. Ковалевського (псевдонім Українець) «Русино-український націоналізм і радикали» («Народ». 1891.
Ч. 20–23).
438 Алексєєв Л. — автор двох праць «Что такое украинофильство?» (публікація в часописі «Русское багатство» 1881 р.); спровокував дискусію, яку продовжив статтею з аналогічною назвою
М. Драгоманов.
1892
65. До М. П. Драгоманова
21 грудня 1891 p. (2 січня 1892 p.). Колодяжне
Подається за машинописною копією О. Косач-Кривинюк та рукописною копією М. Деркач (ІЛ. Ф. 2. Од. зб. 1205 (початок листа);
ІЛ. Ф. 2. Од. зб. 1548. С. 1–3 (без початку)). Автограф нині не відомий.
Уперше надруковано у виданні: Українка Леся. Твори в 5 т. Т. 5.
С. 71–74.
439 ...моя знайома дівчина розпитається старих людей... — Пиріг
(в одруженні Дмитрук) Варвара Йосипівна (1872–1964) — жителька
Колодяжного, близька знайома Лесі Українки, доглядала її під
час хвороби, допомагала збирати волинські пісні, про що залишила спогади.
440 Фіорітури — короткі звуки, якими прикрашається мелодія
(італ.).
441 «Вітрогони» — жартівлива назва композиції коломийок,
яку впровадив композитор О. Нижанківський.
442 ...багато незаслужених компліментів дістала від Ліди та від
швагра... — Ідеться про подружжя Шишманових.
443 Велика хартія вольностей — конституційна основа прав людини; була прийнята англійським королем Іоанном Безземельним 15 червня 1215 р. під натиском повсталої проти нього аристократії, 63 статті зобов’язували короля дотримуватися державних
законів.
66. До М. І. Павлика
Кінець 1891 p. (перша пол. січня 1892 p.). Колодяжне
Подається за автографом (ІЛ. Ф. 101. Од. зб. 315).
Коментарі та примітки 511
Датується за змістом листа.
Уперше надруковано у виданні: Українка Леся. Твори в 5 т. Т. 5.
С. 74.
444 «Ридання» — цикл із трьох поезій Лесі Українки, опублікований у журналі «Народ» (1891. Ч. 7. С. 115–116).
67. До М. П. Драгоманова
3 (15) березня 1892 p. Колодяжне
Подається за машинописною копією О. Косач-Кривинюк та рукописною копією М. Деркач (ІЛ. Ф. 2. Од. зб. 1206). Автограф нині не
відомий.
Уперше надруковано у виданні: Українка Леся. Твори в 5 т. Т. 5.
С. 74–77.
445 Тема Ваша (Брюс) припала мені до серця... — 1892 р. Леся Українка, за порадою М. Драгоманова, взялася за написання поеми
про Роберта Брюса, одного з лідерів повсталих селян у «війнах за
незалежність» Шотландії (1296–1314); завершила роботу над твором улітку 1893 р.
446 ...моя одна повість, скінчена ще два роки тому... — Ідеться
про оповідання «Жаль».
447 А  дві мої поемки... — Тобто «Самсон» (1888) та «Місячна легенда» (скінчено 1892 р.).
448 «Отцвела, не успевши расцвесть» — перефразування рядків
із поезії М. Некрасова «Тройка»: «...Отцветешь, не успевши расцвесть».
449 «Не налагай оков на вдохновенье!» — цитата з незавершеної
однойменної поезії С. Я. Надсона (1883).
450 Кримський Агатангел Юхимович (1871–1942) — історик української мови та літератури, славіст, сходознавець, письменник,
перекладач, один із організаторів ВУАН, один із фундаторів Всенародної бібліотеки України (нині — Національна бібліотека
України імені В. І. Вернадського), професор арабської літератури
та історії мусульманського Сходу, вільно володів майже шістдесятьма мовами; учасник гуртка «Плеяда», приятель Лесі Українки. Автор роману «Андрій Лаговський» (1905) та низки поетичних і прозових творів (збірки «Пальмове гілля» (1901, 1908, 1922),
«Повістки й ескізи з українського життя» (1895) і «Бейрутські оповідання» (1906)). Після процесу в справі СВУ (1929‒1930) зазнавав
512 Том 11. Листи
переслідувань із боку більшовицької влади: став на захист звинувачених колег, відтоді вченого було на кілька років усунено від
викладацької та наукової роботи в академічних установах України. Заарештований 20 липня 1941 р. за звинуваченням в антирадянській націоналістичній діяльності, 25 січня 1942 р. помер (за
однією з версій дослідників, унаслідок тортур) у лазареті Кустанайської загальної тюрми №7 (нині — Костанай, Казахстан).
451 ...ми так рідко бачимось... — Восени 1891 р. студент Михайло Косач продовжив навчання в Дерптському університеті (фізико-математичний факультет).
452 ...у нас був Ваш історічний атлас «Культ Мітри»... — Мітра — 
бог світла та сонця в давній індоіранській міфології. Очевидно,
атлас містив малюнки із зображенням цього давнього божества.
453 ...забрати його собі в нову хату... — Ідеться про «білий» будиночок.